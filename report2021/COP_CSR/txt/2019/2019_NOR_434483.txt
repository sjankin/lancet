 risikovurdering/-klassifisering  kundetiltak/KYC  oppfølgning av kundeforhold/transaksjoner  legitimasjon av kunder  reelle rettighetshavere  avvisning/avvikling av kundeforhold  rapportering til Økokrim  Styret  Ledergruppen  Første forsvarslinje (Hvitvaskingsansvarlig, BM, PM, kundesenter, dagligbank, depot, forretningsstøtte)  Andre forsvarslinje (Compliance, Risk Manager, Juridisk)  Tredje forsvarslinje (Internkontroll, Internrevisjon)  Sektor  Statsborgerskap  Bostedland, motpostland, skattepliktig land  Kontotype  Transaksjonstype  Produkter og avtaler  Kundenummertype Kunder som ved etablering får forsterket kontroll, følges opp av intern avdeling før kundeforholdet etableres. Kunder som i kundeforholdets løpetid får forsterket kontroll, underlegges blant annet strengere transaksjonsovervåkning. Det innhentes kundeerklæringsskjema fra samtlige kunder ved etablering, hvor de skal svare på spørsmål om kundeforholdets formål og tilsiktede art, betalinger til utlandet, midlenes opprinnelse, skatteplikt til andre land, PEP mv. Formularet som benyttes er et Spama-dokument, og opplysningene registreres i bankens Evry-baserte kundebehandlingssystem, Salg & Kundeservice. Det innhentes årlig oppdaterte opplysninger fra PM-kunder gjennom periodisk oppfølgning i nettog mobilbank. For BM innhentes kundeerklæringsskjema ved etablering av kundeforholdet, og en løsning for automatisk periodisk oppfølgning er under arbeid. Opplysningene gitt i kundeerklæringsskjema benyttes i risikoklassifiseringen, samt til kontroll ved transaksjonsovervåkningen. Antihvitvasksystemet benyttes til transaksjonsovervåkning. Systemet screener kunder og transaksjoner mot internasjonale sanksjonslister:  EU  FN  OFAC  SDN I tillegg kan vi legge inn personer på egendefinert liste. Transaksjoner overvåkes iht. disse sanksjonslistene, og iht. regler som settes av banken. Banken har satt regler blant annet for  Transaksjoner til og fra utlandet  Unormal høy omsetning på konto  D-nr.-kunder med enkeltpersonforetak  Ekstraordinære nedbetalinger på lån  Store eller mange kontantuttak/innskudd Transaksjoner som flagges i Antihvitvask kontrolleres daglig av medarbeidere dedikert til dette. Det er i hovedsak juridisk avdeling som har hatt dette oppfølgingsansvaret siden systemet for transaksjonsovervåkning ble innført, og som også står for rapportering til Økokrim. Det foretas nærmere undersøkelser når transaksjoner flagges i Antihvitvask. Undersøkelsene kan bestå i nettsøk, kontroll mot offentlige registre, Folkeregisteret mv. I tillegg gjøres nærmere undersøkelser av transaksjoner tilbake i tid, opplysninger innhentet i forbindelse med tidligere kredittsaker mv. Vi innhenter også opplysninger om midlenes opprinnelse fra andre banker, jf. hvitvaskingsloven § 21 jf. § 25. Opplysninger innhentes også fra kunden ved behov. Opplysninger fra kunde innhentes som regel ved hjelp av kunderådgiver, kundesenter eller forretningsstøtte, for å ivareta avsløringsforbudet i hvitvaskingsloven. Mistenkelige transaksjoner rapporteres til Økokrim v/EFE direkte fra Antihvitvask via Altinn. Vi kan i dette systemet rapportere transaksjoner som er flagget i transaksjonsovervåkningen, og vi kan registrere og sende øvrige saker med eller uten transaksjoner. Hvitvaskingsansvarlig har det overordnede ansvaret for rapportering, og undersøkelser og rapportering foretas av hvitvaskingsansvarlig eller juridisk avdeling. Oversikt over flaggede transaksjoner og sendte MT-rapporter: År 2018 2019 (pr. Q3) Flaggede transaksjoner 1484 1497 Sendte MT-rapporter 41 61 Hvitvaskingsansvarlig rapporterer kvartalsvis til styret om arbeidet med hvitvasking og terrorfinansiering. KOMPETANSE Bankens rutiner slår fast at alle ansatte i Fana Sparebank må være oppmerksom på risikoer knyttet til hvitvasking og terrorfinansiering. Iht rutinene skal enhver ansatt som oppdager en mistenkelig hendelse rapportere denne umiddelbart til hvitvaskingsansvarlig, juridisk avdeling, compliance eller forretningsstøtte. For å sikre at de ansatte vet hva de skal være oppmerksom på, gjennomføres jevnlig kompetansebygging. Alle ansatte gjennomgår årlig e-læringskurs, samt at hvitvaskingsfeltet er en del av autorisasjonsordningen for finansielle rådgivere. Videre har hvitvasking og terrorfinansiering vært fast tema på allmøter for bankens ansatte de siste årene. Hvitvaskingsansvarlig, forretningsstøtte og juridisk har i tillegg hatt informasjonsmøter med bankens avdelinger, PM/kundesenter og BM.
