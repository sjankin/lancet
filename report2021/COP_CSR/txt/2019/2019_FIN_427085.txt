1 (7) Ylvan sitoumus Global Compactin periaatteiden noudattamisesta ja raportointi 2018 HYY Yhtymä tunnetaan 20.3. alkaen nimellä Ylva Tämä raportti vuoden 2018 osalta on valmisteltu HYY Yhtymän nimellä. 2 (7) HYY YHTYMÄN SITOUMUS GLOBAL COMPACTIN PERIAATTEIDEN NOUDATTAMISESTA HYY Yhtymä on hyväksytty YK:n Global Compact -aloitteen allekirjoittajaksi vuonna 2010. Tässä asiakirjassa otetaan kantaa siihen, kuinka HYY Yhtymä sitoutuu noudattamaan Global Compactin kymmentä periaatetta, edistämään niiden toteutumista toiminnassaan sekä mittaamaan saavutettuja tuloksia. Sitoumus on hyväksytty HYY Yhtymän vastuullisen toiminnan työryhmässä sekä johtoryhmässä syyskuussa 2011. Se on käsitelty ja hyväksytty HYY Yhtymän hallintoneuvostossa sekä HYY Yhtymän hallituksessa 2011. HYY Yhtymän ylin toimiva johto ja päättävät luottamuselimet ovat sitoutuneet edistämään Global Compactin periaatteiden toteutumista liiketoiminnassa. IHMISOIKEUDET Periaate 1: Yritysten tulee tukea ja kunnioittaa yleismaailmallisia ihmisoikeuksia omassa vaikutuspiirissään. SITOUMUS HYY Yhtymä sitoutuu noudattamaan ja edistämään YK:n yleiskokouksessa vuonna 1948 hyväksyttyä ihmisoikeuksien yleismaailmallista julistusta. SITOUMUKSEN EDISTÄMINEN Yhdenvertaisuuden saavuttamiseen pyritään tasa-arvosuunnitelman mukaisesti yhdenvertaisuutta edistävillä toimenpiteillä ja syrjinnän kieltävillä säännöksillä. HYY Yhtymän tasa-arvosuunnitelma on julkisesti nähtävissä verkkosivuillamme www.hyy.fi sekä henkilöstölle myös intranetissä. MITTARI Oman toimintamme piirissä tapahtuneet ja tietoomme tulleet loukkaukset YK:n yleiskokouksessa vuonna 1948 hyväksyttyä ihmisoikeuksien yleismaailmallista julistusta vastaan. Vuonna 2018 osalta tietoomme ei ole tullut oman toimintamme piirissä tapahtuneita loukkauksia. 3 (7) Periaate 2: Yritysten tulee huolehtia, että ne eivät ole osallisina ihmisoikeuksien loukkauksiin. SITOUMUS HYY Yhtymä ei hyväksy minkäänlaisia ihmisoikeuksien loukkaamisia. SITOUMUKSEN EDISTÄMINEN Jos ihmisoikeuksien loukkauksia havaitaan HYY Yhtymän tai sen yhteistyökumppanien kuten alihankkijoiden tai tavarantoimittajien toiminnassa, niihin puututaan välittömästi. MITTARI Tietoomme tulleet ihmisoikeusloukkaustapaukset oman toimintamme piirissä. Vuonna 2018 osalta tietoomme ei ole tullut oman toimintamme piirissä tapahtuneita loukkauksia. TYÖELÄMÄ Periaate 3: Yritysten tulee vaalia yhdistymisvapautta sekä kollektiivisen neuvotteluoikeuden tehokasta tunnustamista. SITOUMUS HYY Yhtymän työntekijöillä on vapaus liittyä, kuulua tai olla jäsenenä laillisissa ammattiyhdistyksissä sekä toimia niissä. SITOUMUKSEN EDISTÄMINEN Noudatamme yleissitovia työehtosopimuksia niillä aloilla, joilla niitä on olemassa. Asia on linjattu HYY Yhtymän yhdenvertaisuusja tasa-arvosuunnitelmassa, joka on julkisesti nähtävissä verkkosivuillamme www.hyy.fi sekä henkilöstölle myös intranetissä. MITTARI Tietoomme tulleet rikkomukset työehtosopimusten noudattamisessa omassa toiminnassamme. Vuonna 2018 työehtosopimusten noudattamiseen liittyviä oikeustapauksia ei ole vireillä. Periaate 4: Yritysten tulee tukea kaikenlaisen pakkotyön poistamista. SITOUMUS HYY Yhtymässä sitoudutaan noudattamaan YK:n ihmisoikeuksien yleismaailmallisen julistuksen neljättä artiklaa orjuuden ja pakkotyön kiellosta. 4 (7) SITOUMUKSEN EDISTÄMINEN Jos pakkotyöhön viittaavia piirteitä työsuhteissa tunnistetaan, asia viedään viranomaisten selvitettäväksi. MITTARI Esiin tulleet tapaukset omassa toiminnassa sekä yhteistyökumppanien osalta. Vuonna 2018 esille ei ole noussut tapauksia omassa toiminnassamme eikä yhteistyökumppaneiden osalta. Periaate 5: Yritysten tulee tukea lapsityövoiman käytön tehokasta poistamista. SITOUMUS HYY Yhtymässä noudatetaan työsuhteissa lakia nuorista työntekijöistä sekä ILOn lapsityövoimaa koskevia perusnormeja. Edellytämme myös yhteistyökumppaneiltamme lakien ja ILOn normien noudattamista. SITOUMUKSEN EDISTÄMINEN Varmistamme yhteistyökumppanien, alihankkijoiden ja tavarantoimittajien luotettavuuden ja toiminnan lainmukaisuuden. MITTARI Esiin tulleet tapaukset omassa toiminnassamme sekä yhteistyökumppanien osalta. Vuonna 2018 esiin ei ole noussut tapauksia omassa toiminnassamme tai yhteistyökumppaneiden osalta. Vuonna 2018 osallistuimme kansalaisjärjestö Finnwatch:n Yritysvastuulaki-kampanjaan, jonka tavoiteena on saada Suomeen lainsäädäntöä Suomeen, joka tukee ihmisoikeuksien toteutumista alihankintaketjuissa. Periaate 6: Yritysten tulee tukea työmarkkinoilla ja ammatinharjoittamisen yhteydessä tapahtuvan syrjinnän poistamista. SITOUMUS HYY Yhtymässä emme aseta ketään eriarvoiseen asemaan sukupuolen, iän, etnisen tai kansallisen alkuperän, kielen, uskonnon, vakaumuksen, seksuaalisen suuntautumisen, perhesuhteiden, vammaisuuden, terveydentilan, mielipiteen, ammattiyhdistystoiminnan, poliittisen toiminnan tai muun henkilöön liittyvän syyn perusteella. HYY Yhtymän ja erityisesti sen ravintola-alan henkilöstössä on yhtäaikaisesti useiden, jopa useiden kymmenien eri kansallisuuksien edustajia. Monikulttuurisuus nähdään 5 (7) voimavarana, mutta samalla normaalina osana arkeamme. Tämän periaatteen toteutuminen on tärkeää toiminnassamme. SITOUMUKSEN EDISTÄMINEN Kenelläkään HYY Yhtymässä ei ole oikeutta antaa käskyä tai ohjetta harjoittaa syrjintää. Jos syrjintää ilmenee, sovellamme yhdenvertaisuus ja tasa-arvosuunnitelman osana olevaa toiminta-ohjeistusta. MITTARI Henkilöstön ilmapiiritutkimuksessa seurataan henkilöstön mielipiteitä syrjinnän ja häirinnän osalta. Esiin tulleet tapaukset omassa toiminnassamme. Vuonna 2018 syrjintään liittyviä oikeustapauksia ei ole vireillä. YMPÄRISTÖ Periaate 7: Yritysten tulee tukea varovaisuusperiaatetta ympäristöasioissa. SITOUMUS HYY Yhtymässä ennakoidaan toiminnan aiheuttamat ympäristöriskit ja niihin varaudutaan. SITOUMUKSEN EDISTÄMINEN Noudatamme HYY Yhtymän ympäristöohjelmaa kaikilla liiketoiminta-aloillamme. MITTARI Käytössämme on useita mittareita eri toimialoilla. Yhteisenä mittarina ovat WWF:n Green Officen mittarit. Vuonna 2018 olemme pyrkineet toiminnassamme ennakoimaan ympäristöriskejä ja tehostamaan ympäristöasioiden hoitoa. Periaate 8: Yritysten tulee tehdä aloitteita, jotka edistävät vastuullisuutta ympäristöasioissa. SITOUMUS HYY Yhtymä hakee aktiivisesti aloitteita ja ehdotuksia henkilöstöltään ja sidosryhmiltään ympäristöasioiden kehittämiseksi toiminnassaan. HYY Yhtymä sitoutuu käsittelemään ehdotukset niiden vaatimalla tarkkuudella sekä toteuttamaan ehdotukset mahdollisuuksien mukaan. SITOUMUKSEN EDISTÄMINEN Yhtymän yritykset keräävät palautetta asiakkailtaan monin tavoin, mm. asiakastyytyväisyyskyselyin. Avointa palautetta kerätään eri kanavien kautta. Palautteet käsitellään ja niihin vastataan. Palautekanavia kehitetään edelleen. 6 (7) Vuodesta 2011 alkaen on järjestetty vuosittain kilpailu, missä etsitään uusia vastuullisen toiminnan innovaatioita. Yhtymän johtamisilmapiiri on myönteinen uusien asioiden esittämiselle. Ravintoloissamme toimivat ympäristöagentit seuraavat aktiivisesti ympäristöasioiden nykytilaa ja ideoivat uusia, entistä ympäristöystävällisempiä toimintatapoja. MITTARI Vastuullisuuskilpailuun tulleiden ehdotusten määrä sekä toteutettavien innovaatioiden määrä ja laatu. Vuonna 2018 vastuullisuuskilpailuun tuli 14 ehdotusta, HYY Yhtymän hallintoneuvosto valitsi voittajiksi kolme UniCafeseen liittyvää ehdotusta. Voittajaehdotukset koskivat vegaanisen lounasvaihtoehdon nostamista ensimmäiseksi ravintoloiden linjastoilla ja lounaslistoilla, Ilmastovalinta –konseptin terävöittämistä ja aterioiden hiilijälkikompensoimista sekä salaattihävikin pienentämistä Leftover-lounaan yhteydessä. Periaate 9: Yritysten tulee kannustaa ympäristöystävällisten teknologioiden kehittämistä ja levittämistä. SITOUMUS Uusissa investoinneissa valitaan ympäristöteknisesti ja taloudellisesti mahdollisimman tehokkaat ja kehittyneet ratkaisut. Palvelut tuotetaan luontoa mahdollisimman vähän kuormittavalla tavalla. Kannustamme yhteistyökumppaneitamme huomioimaan ympäristöasioita teknologioiden kehittämisessä. SITOUMUKSEN EDISTÄMINEN Seuraamme toimialamme uusien ratkaisujen kehittymistä. Kilpailuttaessamme uusia investointeja tai hankkeita osaamme huomioida uusimman teknologian tuomat ympäristöystävälliset mahdollisuudet. Käytössä ympäristöystävällisiä teknologioita ja niitä pyritään pitämään koko elinkaaren ajan. MITTARI Toteutukset toiminnassamme vuoden aikana Vuonna 2018 HYY Yhtymä osallistui Helsingin kaupungin järjestämään Siltasaarenportti-nimiseen tontin luovutus kilpailuun. HYY Yhtymän Lyyra-ehdotuksessa pyrittiin mahdollisimman ympäristöteknisesti kehittyneisiin ratkaisuihin. Rakennuksille tavoitellaan LEED-platinium-sertifikaattia. Näin varmistetaan, että rakennukset suunnitellaan kestävän kehityksen periaatteiden mukaisesti. 7 (7) KORRUPTION VASTAISUUS Periaate 10: Yritysten tulee toimia kaikkia korruption muotoja vastaan, mukaan lukien kiristys ja lahjonta. SITOUMUS HYY Yhtymä kieltäytyy täydellisesti kaikista korruption muodoista, kuten lahjonnasta ja kiristyksestä. Edellytämme myös yhteistyökumppaneiltamme periaatteen noudattamista. Toimintaamme linjaa myös HYY Yhtymän eettiset pelisäännöt. SITOUMUKSEN EDISTÄMINEN Pidämme huolta, että henkilöstömme tietää periaatteemme sekä eettiset pelisääntömme ja noudattaa niitä. MITTARI Tietoomme tulleet lahjontatapaukset tai -yritykset oman toimintamme piirissä. Vuonna 2018 ei tiedossamme ole lahjontayrityksiä tai –tapauksia oman toimintamme piirissä.
