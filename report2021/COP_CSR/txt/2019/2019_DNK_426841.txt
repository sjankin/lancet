COMMUNICATION ON PROGRESS 2018 UN Global Compact 1 INDHOLD EXECUTIVE SUMMARY 4 LEDELSESRESUME 5 MOLSLINJENS FORRETNINGSMODEL I ET FORANDERLIGT ÅR 6 MOLSLINJEN OG FN: VORES SAMFUNDSANSVAR I EN BÆREDYGTIG UDVIKLING 6 FN’S GLOBAL COMPACT – RAMMEN FOR MOLSLINJENS SAMFUNDSANSVAR 7 MOLSLINJENS SYSTEMATISKE TILGANG TIL SAMFUNDSANSVARET 7 FN’S RETNINGSLINJER/OECD’S RETNINGSLINJER (HEREFTER UNGPS/OECD) 8 NØDVENDIG OMHU (DUE DILIGENCE) 9 SOCIAL BÆREDYGTIGHED HÅNDTERING AF SÆRLIGT VÆSENTLIGE RISICI 10 REDEGØRELSE FOR 2018 FOR DEN KØNSMÆSSIGE SAMMENSÆTNING AF LEDELSEN, JF. ÅRSREGNSKABSLOVENS § 99 B 12 MILJØMÆSSIG BÆREDYGTIGHED – HÅNDTERING AF SÆRLIGT VÆSENTLIGE RISICI 14 ØKONOMISK BÆREDYGTIGHED HÅNDTERING AF SÆRLIGT VÆSENTLIGE RISICI 16 NØGLEPRÆSENTATIONSINDIKATORER 17 MOLSLINJENS BIDRAG TIL BÆREDYGTIG UDVIKLING, HERUNDER VERDENSMÅLENE 18 Executive Summary In 2018, Molslinjen has undergone a tremendous expansion. We have more than doubled our staff, are expanding with numerous new ferry lines and have invested in new vessels. Nonetheless, we have maintained and further developed our focus on responsible business conduct. In this Communication on Progress report, Molslinjen describes how we work with our responsibility towards sustainable development. We describe our policy commitment and procedures, how far we have reached in implementing these, and which concrete risks, that we to date have identified as more severe or salient, and how we seek to prevent such risks from materialising. In the first sections of the report, Molslinjen describes the framework for our focus; UN Global Compact, the UN Guiding Principles for Business and Human Rights (the UNGPs) and the OECD Guidelines for Multinational Enterprises (the OECD), including: Molslinjen's Policy for Corporate Social Responsibility and the global standard that the policy commitment is aligned with; i.e. the UNGPs/OECD; the latter to cover all three bottom lines. Molslinjen's work to establish due diligence in alignment with the standard. In the section on due diligence, Molslinjen outlines the more likely and severe risks for impacts that we identified through our impact assessments. The risks and how we work to prevent such risks from materializing are further described under sub-sections devoted to social, environmental and economic sustainability, respectively. In continuation of describing how we deal with risks to social sustainability, we specifically describe our work on one element; to ensure equal opportunities by promotions for all genders. This description includes the gender balance in Board and Management and serves to fulfill the requirements of the Annual Accounts Act § 99b. For all other risks, every section provides examples on how Molslinjen prevents or mitigates identified risks. In the third main section of the report, Molslinjen outlines our Key Performance Indicators (KPIs). The indicators assist us in measuring how far we are in implementing the required management system and in meeting action plans developed during our impact assessments. In the fourth and final section, Molslinjen describes how we contribute to sustainable development. Here we do not focus on risks, but on our positive contributions to sustainable development. Working in the transport sector, we seek continuously to enhance freedom of movement. However, we also contribute to the fulfillment of several of the UN Sustainable Development Goals (SDGs). 4 Ledelsesresume Igennem det sidste år har Molslinjen gennemgået en meget markant udvikling. Vi har mere end fordoblet vores medarbejderstab, udvidet med adskillige nye færgeoverfarter og nye færger. Ikke desto mindre, har vi fastholdt og udviklet arbejdet med virksomhedens samfundsansvar. I denne fremskridtsrapport beskriver vi, hvordan Molslinjen arbejder med samfundsansvaret for bæredygtighed. Vi beskriver vores politik og procedurer, hvor langt vi er med implementering af disse, samt hvilke risici, vi indtil videre har identificeret som særligt relevante, og hvordan vi forebygger eller afbøder disse. Molslinjen beskriver i første afsnit af rapporten rammen for arbejdet; FN’s Global Compact, samt FN’s retningslinjer for menneskerettigheder og erhverv (2011) (FN’s Retningslinjer) og OECD’s Retningslinjer for Multinationale Virksomheder (OECD’s Retningslinjer), herunder: Molslinjens politik for samfundsansvar og den globale standard, som politikken bygger på; altså FN’s og OECD’s Retningslinjer, hvor sidstnævnte dækker den tredobbelte bundlinje. Molslinjens arbejde for at sikre nødvendig omhu i overensstemmelse med den globale standard for virksomheders samfundsansvar. Under afsnittet om nødvendig omhu beskrives de væsentligste risici, vi har identificeret gennem vores indvirkningsanalyser. Disse uddybes i rapporten, og er opdelt ud fra risici i forhold til henholdsvis social, miljømæssig og økonomisk bæredygtighed. I forlængelse af vores beskrivelse af social bæredygtighed, redegør vi specifikt for vores arbejde med ét element; at sikre lige muligheder for forfremmelse hos Molslinjen uanset køn. Denne redegørelse omfatter den kønsmæssige sammensætning af ledelsen, og tjener også til at opfylde §99b i årsregnskabsloven. Ved hvert af de øvrige afsnit giver vi eksempler på, hvordan vi hos Molslinjen forebygger eller afbøder de risici, vi har identificeret. I tredje afsnit gennemgås vores nøglepræstationsindikatorer. Disse indikatorer viser primært, hvor langt vi er med implementering af ledelsessystemet, men indeholder også elementer, der viser, hvor langt vi er med implementering af de konkrete handlingsplaner, som vi har udviklet som led i vores indvirkningsanalyser. I fjerde og sidste afsnit beskrives det, hvordan vi hos Molslinjen arbejder for at bidrage til bæredygtig udvikling. Her fokuserer vi således ikke blot på de risici vi forebygger, men også på vores positive bidrag. Med udgangspunkt i vores arbejde som en transportvirksomhed fokuserer vi først og fremmest på retten til bevægelsesfrihed, men vi har også forholdt os til FN’s Verdensmål (SDGerne). 5 Molslinjens forretningsmodel i et foranderligt år Molslinjen er et rederi, som skaber sammenhængskraft i Danmark. Molslinjen forbinder de forskellige dele af Danmark for mennesker og varer. Vi skaber mobilitet og leverer den infrastruktur, som er så vigtig for de samfund, hvor færgerne ofte er en livsnerve og en betingelse for vækst. Molslinjen har efter sin rebranding i 2017 udvidet sine aktiviteter betydeligt i 2018. Bornholmslinjen blev efter en dedikeret indsats startet op den 1. september 2018. Forberedelserne omfattede udvidelse af flåden med et nyt skib, M/F Hammershus, der besejler ruterne Rønne -Køge og Rønne-Sassnitz. Men forberedelserne handlede ikke kun om nye skibe. Molslinjen etablerede nye terminaler i Rønne, Ystad, Køge og Sassnitz. Herudover overtog Molslinjen efter et længere forhandlingsforløb alle aktier i Danske Færger A/S den 23. oktober 2018. Hermed blev fire nye ruter føjet til og otte færger lagt til flåden. For at gøre det nemt og hurtigt for kunderne at reservere billetter lancerede Molslinjen fem nye hjemmesider til ruterne – Bornholmslinjen, Samsølinjen, Langelandslinjen, Alslinjen og Fanølinjen. Men vi havde også set et behov fra vores kunder for at kunne tilbyde yderligere transport, og i samarbejde med vores partner udvidede vi i 2018 busservicen “Kombardo Expressen” med flere afgange på ruten Aarhus København, med en rute mellem Aalborg-København fra medio maj 2018 og en rute mellem Bornholm København fra den 1. september 2018. Den nye geografisk spredte organisation betød, at Molslinjen alene i 2018 mere end fordoblede antallet af medarbejdere fra godt 350 til 850 medarbejdere. En sådan kraftig ekspansion koster kræfter; mange kræfter. Det ville aldrig være lykkedes uden en uforlignelig indsats fra medarbejderne i alle dele af organisationen. Ledelsen retter i dette års rapport en dyb tak til alle vores engagerede medarbejdere for deres uvurderlige bidrag til, at Molslinjen kan gå 2019 i møde som en stor, stærk og bæredygtig virksomhed. Medarbejdernes indsats afspejler tydeligt vores ånd: ”KOMBARDO” Molslinjen og FN: Vores samfundsansvar i en bæredygtig udvikling Molslinjen ønsker at bidrage til at fremme FN’s bredere målsætninger og agenda om bæredygtig udvikling. Det gør vi på flere måder – først og fremmest gennem vores tilslutning til FN’s Global Compact og ved implementering af ledelsessystemerne beskrevet under FN’s Retningslinjer for Menneskerettigheder og Erhverv (UN Guiding Principles on Business and Human Rights – herefter FN’s Retningslinjer) og med OECD’s Retningslinjer for Multinationale Virksomheder (herefter OECD’s Retningslinjer). FN’s Retningslinjer og OECD’s Retningslinjer dækker det minimum for ansvarlig virksomhedsadfærd, der fremover vil forventes af enhver virksomhed, og dækker henholdsvis social, miljømæssig og økonomisk bæredygtighed. Implementering af ledelsessystemet betyder, at vi som virksomhed forholder os til alle de elementer af bæredygtighed, som FN vurderer, er vigtige for virksomheder. Ved systematisk at forholde os til risici for indvirkninger på alle disse områder, og ved at igangsætte handlinger for at forebygge eller afbøde identificerede risici, er vi med til at bidrage til at fremme FN’s Verdensmål (Sustainable Development Goals). FN’s Verdensmål udgør en delmængde af de områder, vi forholder os til. 6 Molslinjen arbejder bevidst i tråd med FN’s ramme og ledelsessystem for ansvarlig virksomhedsadfærd, fordi vi tror på, at globalt aftalte regler er nødvendige for at løse globale udfordringer og finde bæredygtige løsninger for hele verden. Rammen sikrer også, at de initiativer, vi tager, reelt bidrager til bæredygtig udvikling, og ikke er afhængige af tilfældige tendenser eller dagsordener. FN’s Global Compact – Rammen for Molslinjens samfundsansvar FN’s Global Compact er verdens største CSR-initiativ. Molslinjen meldte sig ind i FN’s Global Compact i 2017. Indmeldelsen forpligter Molslinjen og de tusindvis af andre medlemmer til at udarbejde en årlig fremskridtsrapport, hvor de deltagende virksomheder beskriver arbejdet med at omsætte FN’s Global Compacts ti principper i virksomhedens strategi og handlinger. De ti principper udgør rammen for Molslinjens arbejde med samfundsansvaret og omfatter: • Menneskerettigheder, inklusive ILO’s (International Labour Organization) kernearbejdstagerrettigheder • Miljø, herunder klimaet, og • Anti-korruption. Som en del af initiativet udgiver vi hvert år denne CSR-rapport, som udgør virksomhedens fremskridtsrapport (”Communication on Progress”). Rapporten beskriver Molslinjens arbejde med systematisk at agere ansvarligt i forhold til de tre bundlinjer: Social, miljømæssig og økonomisk bæredygtighed. Rapporten tjener også til at opfylde Årsregnskabslovens § 99 a og § 99 b. I den anledning bemærker Molslinjen, at når Årsregnskabsloven foreskriver, at virksomheder skal rapportere, hvorvidt de har en politik for ”sociale forhold og medarbejderforhold”, viser vores arbejde med implementering, at Molslinjens respekt for menneskerettigheder omfatter alle de elementer, som lovens forarbejder angiver som eksempler for sociale forhold og medarbejderforhold. På tilsvarende vis omfatter vores arbejde under miljømæssig bæredygtighed også indvirkninger på klimaet. Vi vurderer dermed, at alle forhold nævnt af lovgivningen er omfattet af vores CSR-politik, som den kan læses i næste afsnit. Eksempler på vores arbejde med de tre områder findes i rapportens øvrige afsnit. Molslinjens systematiske tilgang til samfundsansvaret Politik Molslinjen har med inspiration fra Molslinjens ejere, og som god praksis blandt porteføljevirksomhederne, valgt at arbejde systematisk med samfundsansvaret gennem implementering af det ledelsessystem, som FN’s Retningslinjer foreskriver for alle virksomheder i verden og det enslydende ledelsessystem, som OECD’s Retningslinjer anbefaler for virksomheder i og uden for OECD-landene. 7 FN’s Retningslinjer/OECD’s Retningslinjer (herefter UNGPs/OECD) Ifølge FN’s Retningslinjer og OECD’s Retningslinjer skal virksomheder som minimum: • Have en politik for ansvarlig virksomhedsadfærd for menneskerettigheder, miljø og anti-korruption på plads. • Implementere en proces for nødvendig omhu (due diligence) i relation til nævnte områder. • Sikre adgang til oprejsning for rettighedshavere og udbedring af skader gennem passende klagemekanismer, hvor der er konstateret aktuelle negative indvirkninger. I overensstemmelse med retningslinjerne vedtog Molslinjens bestyrelse i juni 2017 en politik for samfundsansvaret: ”Molslinjen vil bidrage til bevægelsesfriheden ved at tilbyde hurtige og komfortable rejser. Gennem vores tjenester vil vi udvise ansvarlig virksomhedsadfærd ved løbende at identificere, forebygge eller afbøde negative indvirkninger på en bæredygtig udvikling. Den tredobbelte bundlinje Vores forpligtelse hviler på internationalt anerkendte principper, som er nødvendige for at opnå en bæredygtig udvikling, dvs. menneskerettigheds(herunder arbejdstagerrettigheder), miljøog anti-korruptionsprincipper. Principperne oplistes af FN’s Global Compact og gøres operationelle gennem FN’s Retningslinjer for Menneskerettigheder og Erhverv. Vi overholder national lovgivning, uanset hvor vi opererer. Herudover vil vi løbende identificere, forebygge og afbøde negative indvirkninger på kerneprincipperne for menneskerettigheder, miljø og anti-korruption. Vi vil kommunikere om, hvordan vi håndterer disse indvirkninger. Vi vil håndtere de potentielle og faktiske negative indvirkninger, som vi forårsager eller bidrager til, eller som vi er direkte forbundet til gennem vores forretningsforbindelser, f.eks. vores leverandører. Vores forventninger til medarbejdere Vi forventer, at vores medarbejdere vil bistå os med at leve op til vores forpligtelse ved at handle i overensstemmelse med denne politik i deres daglige arbejde. Vi vil integrere politikken i det daglige arbejde for både vores medarbejdere og ledelse gennem træning, kommunikation og løbende indvirkningsanalyser. 8 Vores forventninger til forretningsforbindelser Vi forventer, at alle vores forretningsforbindelser efterlever den globalt aftalte minimumsstandard for ansvarlig forretningsførelse, som er gengivet i denne politik. Forretningsforbindelser skal undgå at forårsage eller bidrage til negative indvirkninger på menneskerettigheds-, miljøog anti-korruptionsprincipperne, og adressere negative indvirkninger, når de opstår. Bliver vi opmærksomme på negative indvirkninger, der ikke håndteres, hos vores forretningsforbindelser eller i vores værdikæder, vil vi bruge eller opbygge påvirkningskraft til at få den virksomhed, der forårsager eller bidrager til indvirkningerne, til at håndtere disse og sikre os, at indvirkningerne forebygges eller afbødes for fremtiden. Integration Denne politik er afspejlet i alle relevante politikker, retningslinjer og procedurer i virksomheden. For at sikre efterlevelse opfordrer vi alle vores medarbejdere, kunder, forretningsforbindelser og andre interessenter til at gøre os opmærksomme på væsentlige potentielle og aktuelle negative indvirkninger i forhold til menneskerettighederne, miljøet samt anti-korruption, som kan sættes i forbindelse med vores tjenester, produkter eller forretningsforbindelser. Politik udvikling Denne politik er udviklet og godkendt af bestyrelsen. Molslinjen har benyttet eksterne eksperter til at medvirke ved udarbejdelsen af politikken. Politikken er offentlig tilgængelig og formidles både internt og eksternt. For at afspejle den løbende implementering og sikre, at vi fastholder fokus på bæredygtig udvikling, vil vi tage politikken op til revision hvert andet år.” I 2018 etablerede Molslinjen en CSR-komité bestående af den administrerende direktør, direktionssekretæren og HR-chefen. Komitéen har det overordnede ansvar for den daglige implementering af CSR i Molslinjen og forbereder fremdriftsrapportering til Molslinjens bestyrelse. Nødvendig omhu (due diligence) I 2017 tog Molslinjen de første skridt i forhold til at implementere FN’s og OECD’s Retningslinjer (herefter UNGPs/OECD), idet Molslinjen med hjælp fra eksterne eksperter gennemførte analyser af Molslinjens risici for mulige indvirkninger op imod områderne dækket af FN Global Compacts 10 principper. Analyserne dækkede Kattegat-overfarten og fandt sandsynlige risici i forhold til 19 ud af 48 menneskerettigheder, 12 ud af 20 områder for miljø, og 8 ud af 12 områder for økonomisk bæredygtighed. For langt størstedelen af risiciene havde Molslinjen allerede indsatser til at forebygge eller afbøde risici, men analyserne ledte til indsatsområder, hvor arbejdet med samfundsansvaret konkret kunne tydeliggøres og optimeres. I 2018 fulgte Molslinjen op på indvirkningsanalyserne, herunder på de konkrete kvalitative og kvantitative indikatorer til at måle på effektiviteten af indsatsen i 2018. Konkrete indikatorer blev opstillet for det fortsatte arbejde i 2019. Nøglepræstationsindikatorerne nedenfor i afsnit 3 måler på Molslinjens overordnede fremdrift i implementeringen af ledelsessystemerne for ansvarlig virksomhedsadfærd, som beskrevet i UNGPs/OECD. Analyserne viste også, hvor Molslinjens risici for særligt væsentlige indvirkninger på de tre områder for bæredygtighed ligger. Nedenfor angives nogle af de særligt væsentlige konkrete risici med en kort, dog ikke udtømmende, beskrivelse af Molslinjens indsatser for at forebygge eller afbøde sådanne risici. 9 Social bæredygtighed – håndtering af særligt væsentlige risici Molslinjens risici for særligt væsentlige indvirkninger på: Retten til et sundt og sikkert arbejdsmiljø, identificerede risici: • Ulykker ved terminal og på dæk ved bording • Ulykker ved håndtering af farlige kemikalier til brug på skibet eller i transport • Ulykker ved påkørsler, høj sø, brand ombord eller kollision • Påvirkning af udstødningsgasser fra skorstene/biler/lastbiler • Løfteskader • Psykisk arbejdsmiljø kan påvirkes som følge af varierende arbejdstider, stort ansvar for sikkerhed og andre menneskers velfærd, tidspressede arbejdssituationer (lav bordingog transporttid er vitalt for Molslinjens forretning) • Retten til sundhed, identificerede risici: • Skibet forliser, kommer i havsnød eller går i brand • Mennesker bliver involveret i trafikuheld under bording eller frakørsel • Mennesker falder eller kommer til skade ombord på skibet • Restauranten serverer enten fordærvet mad, at en virusinfektion bæres til passagererne gennem maden, eller at fremmedlegemer har skjult sig i maden • Passagerer og lokalsamfund udsættes for skadelige udstødningsgasser og -partikler i sundhedsfarlige mængder (se miljøindvirkninger) • Passagerer bliver syge om bord, herunder søsyge • De af skibet skabte kølvandsbølger kan kæntre småbåde/kajakker Analysen af menneskerettigheder for Kattegat-overfarten fandt, at Molslinjens eksisterende indsats til at forebygge eller afbøde risici for indvirkninger på retten til et sundt og sikkert arbejdsmiljø er højt prioriteret og effektivt. Molslinjen: • Har en ‘sikkerhed først’ politik; ledelsen har klart kommunikeret, at der ikke skal gås på kompromis med sikkerhed (f.eks. vælger man hellere at aflyse frem for at sejle ved kraftig blæst) • Gennemfører jævnlige medarbejderudviklingssamtaler • Gennemfører jævnlige medarbejdertilfredshedsundersøgelser • Har klare procedurer, afmærkninger og rutiner etableret for bording og frakørsel med henblik på at minimere risikoen for arbejdsulykker • Sikrer at alle medarbejdere ombord deltager i sikkerhedstræning (herunder førstehjælp) • Sikrer at alle skibe løbende afholder sikkerhedsøvelser, for at sikre at medarbejderne kan håndtere særligt udfordrende situationer 10 • Sikrer at skibene er bygget med særligt fokus på brug af ikke brandbare materialer og er forsynet med markerede brandslukkere over hele skibet; ligesom rygning er forbudt på hele skibet • Sikrer at håndtering af farlige kemikalier både på skibet og i transport er underlagt skriftlig rapportering og strenge procedurer • Sikrer at alle medarbejdere i særligt risikable eller belastende arbejdsfunktioner modtager nødvendigt sikkerhedsudstyr og maskiner til at minimere risikoen for fysiske belastninger • Måler jævnligt mængden af skadelige partikler og gasser fra skibet og køretøjer ombord • Gennemfører jævnlige arbejdspladsvurderinger • Har etableret sikkerhedsudvalg med repræsentanter fra alle medarbejdergrupper, der mødes jævnligt med det formål løbende at forbedre sikkerheden ombord på skibene • Opfordrer medarbejdere til at melde ‘near misses’ til sikkerhedsudvalget Idet det skal bemærkes, at medarbejdernes sundhed er dækket ved indsatsen ovenfor under ’retten til et sundt og sikkert arbejdsmiljø’, og at ovenstående indsats også er relevant for håndteringen af risici for indvirkninger på ’retten til sundhed’, udviser Molslinjen yderligere god praksis i forhold til primært passagerers ’ret til sundhed’. Molslinjen: • Sætter sikkerheden først og aflyser hellere en afgang end at udsætte passagererne for fare eller sundhedsrisici • Har etableret rigeligt plads og tydelige markeringer ved tilkørsel og frakørsel fra færgen, samt trænet personale til at anvise indog frakørsel • Træner alle medarbejdere ombord på skibene i sikkerhedsarbejdet • Overholder de højeste sikkerhedsstandarder for trafik med passagerer • Har altid sundhedsuddannet personale ombord, ligesom alle medarbejdere har modtaget førstehjælpstræning • Tester og vedligeholder alt sikkerhedsudstyr ombord (brandslukkere, redningsveste, redningsfartøjer, og er i konstant radioforbindelse med fastlandet under sejladsen) • Opbevarer sundhedsfarlige materialer og stoffer i forsvarligt aflukkede områder • Sikrer tydelig skiltning med sikkerhedsinstrukser overalt på skibet • Afmærker klart, hvis der opstår glatte områder på eller omkring skibet • Anvender leverandører til restauranterne, der er anerkendt for deres høje fødevaresikkerhedsstandarder og opretholder højeste standarder for tilberedelsen • Afspiller sikkerhedsvideo på alle skibets monitorer ved skibets afgang 11 Redegørelse for 2018 for den kønsmæssige sammensætning af ledelsen, jf. årsregnskabslovens § 99 b Hos Molslinjen er arbejdet med at forbedre repræsentationen af kvinder i alle ansættelseslag et element af vores arbejde med social bæredygtighed. Lige adgang til forfremmelser, lige løn for lige arbejde og retten til ikke at blive udsat for diskrimination er alle menneskerettigheder, som vi systematisk arbejder med, som del af vores samfundsansvar. Vi finder det naturligt, at en virksomhed afspejler det samfund, det er i. Den maritime sektor står lige nu over for nogle særlige udfordringer, hvad angår kønsrepræsentation. Derfor har vi sidste år bragt temaet på dagsorden i Molslinjens ledelseslag. Som led i vores arbejde med social bæredygtighed vil vi i løbet af de næste år gøre en indsats for, at der er lige muligheder for alle køn for at blive en del af den maritime branche, herunder Molslinjen. Molslinjen har for nuværende ingen kvindelige generalforsamlingsvalgte bestyrelsesmedlemmer. Bestyrelsen er sig bevidst om denne underrepræsentation og ønsker at understøtte og bidrage til, at andelen af kvindelige bestyrelsesmedlemmer øges. Bestyrelsen fastsatte i 2016 det mål, at mindst 20 procent af bestyrelsen skulle udgøres af kvinder inden udgangen af 2019. Molslinjens meget kraftige ekspansion i 2018 har betydet, at bestyrelsen har besluttet at udskyde målet om minimum 20 procents repræsentation af kvinder i bestyrelsen, således at målet skal opnås inden udgangen af 2021. Medarbejderrepræsentanter er valgt af ansatte i Molslinjen og er ikke omfattet af ovenstående måltal. Det fastsatte måltal er efter bestyrelsens opfattelse et ambitiøst måltal for et selskab inden for transportsektoren, hvor der traditionelt set ikke er en stor andel af kvinder hverken i bestyrelserne eller på øvrige ledelsesniveauer. I det omfang der indstilles nye kandidater til bestyrelsen, vil man imidlertid inddrage køn som en parameter med henblik på at nå det opstillede måltal. Ved opstilling af kandidater til Molslinjens bestyrelse skal kandidaten have faglige kompetencer, der er relevante for Molslinjen som en væsentlig udbyder af passagertransport i Danmark. Ønsket om bedre repræsentation af begge køn i bestyrelsen kan aldrig kompromittere ønsket om de kvalifikationer, der efter bestyrelsens opfattelse er behov for i en transportvirksomhed som Molslinjen. En mangfoldig og rummelig organisation, der afspejler Molslinjens kundesammensætning, gør virksomheden stærkere, øger konkurrenceevnen og skaber et godt og innovativt arbejdsmiljø. Molslinjen ønsker at udvikle og drage nytte af det samlede potentiale hos alle medarbejdere, og at alle medarbejdere kan udvikle deres fulde potentiale i en balance mellem arbejdsliv og fritid. Fokus på mangfoldighed, lige muligheder og ikke-diskrimination er en integreret del af Molslinjens arbejde med samfundsansvaret og af personalepolitikken. I Molslinjens ledergruppe er 28 procent kvinder, mens tallet for kvindelige mellemledere er 11 procent. Det er ikke muligt at foretage en sammenligning af opgørelsen fra tidligere år, idet opgørelsesmetoden pr. 31. december 2018 er blevet ændret. Dette er sket som en konsekvens af tilkøbet af aktiviteter i 2018. 12 Det er Molslinjens mål, at andelen af kvindelige mellemledere skal udgøre mindst 15 procent inden udgangen af 2021. Molslinjen vil blandt andet nå målet ved at stille krav i rekrutteringsfasen om kandidater af begge køn og ved at medtænke det underrepræsenterede køn ved efterfølgende planlægning; naturligvis uden at gå på kompromis med de kvalifikationer, der skal være for de pågældende stillinger. For at forebygge de udfordringer, vi har identificeret med repræsentation af køn, har vi igangsat flere tiltag: Vi bruger statistik på repræsentationen af mænd og kvinder blandt medarbejdere og i ledelseslaget til målrettet at forbedre repræsentationen. Vi sikrer, at sexistisk og anden diskriminerende sprogbrug og adfærd ikke tolereres og kan medføre disciplinære følger Bruger ‘nudging’ (vise vejen) som middel til at øge repræsentation, bl.a. gennem løbende fokus på markedsføring af den maritime branche for at øge antal uddannede kvinder heri Inviterer maskinmesterstuderende fra Aarhus Maskinmesterskole på besøg på færgerne Et andet område, vi fokuserer på hos Molslinjen, er retten til lige løn for lige arbejde. Her undersøger vi løbende, om der forekommer lønforskelle af betydning mellem kvinder og mænd for lignende stillinger eller stillingsniveauer, idet lige løn for lige arbejde er en del af vores overenskomst. Hvis der forekommer forskelle, adresseres disse med de involverede personer. Vi sikrer overordnet, at lønniveauet ligger nogenlunde fast for forskellige jobkategorier, og understreger for alle ledere, at løn og bonus inden for de forskellige lønkategorier alene må variere som et udslag af en særlig indsats, særlige kompetencer eller anciennitet. Endelig arbejder Molslinjen bevidst med at vise mangfoldighed i sin markedsføring for at signalere, at rederiet i medarbejdersammensætningen ønsker at afspejle samfundet. Miljømæssig bæredygtighed – håndtering af særligt væsentlige risici 13 Et udsnit af Molslinjens risici for særligt væsentlige indvirkninger: • Energiforbrug • Udledninger til luften • Afgivelse af støj • Håndtering af spildevand • Håndtering af fast affald • Madspild Analysen på miljøet for Kattegat-overfarten fandt, at Molslinjens eksisterende indsats til at forebygge eller afbøde risici for indvirkninger i forhold til energiforbruget er højt prioriteret under de givne konkurrenceforhold. Molslinjen: • Optimerer brændstofforbruget • Har skiftet dyseringe på turbochargere med efterfølgende energibesparelser • Har etableret varmegenvinding fra dieselmotorers kølingsvand • Har etableret en mindre diameter på søvandspumpers impeller til hovedmotorer • Har udskiftet til lavenergiforbrug teknologi hvor muligt, til eksempelvis LED-lys på skibet • Sikrer at besætninger har konstant fokus på sejladsoptimering og rettidige afgange • Har fået særlig friktionsnedsættende bundmaling på skibene Energiforbruget hænger nøje sammen med udledning af CO2 til luften, hvorfor alle ovenstående tiltag også bidrager til at afbøde Molslinjens udledninger til luften. Herudover har Molslinjen følgende praksis i forhold til udledninger til luft: • Holder konstant fokus på olieforbrug, sejladsoptimering og motivation • Måler løbende udledninger til luften • Anvender udelukkende brændstof med 0,1 % svovl • Opretholder TIER II godkendelse og følger TIER II kurven for NOx udledning (se https://www.dieselnet.com/standards/inter/imo.php#nox) Det er åbenbart, at Molslinjens færger vil afgive støj under sejlads. Udover en løbende optimering og vedligeholdelse af motorerne, sikrer Molslinjen: • I samarbejde med Miljøstyrelsen at overholde fastlagte grænseværdier for hastigheder i befolkede områder, samt for skibsrutens afstand til befolkede område. Dermed sikrer Molslinjen, at den samlede udendørs støjbelastning holder sig under 55dB for boligområder og at det maksimale støjniveau fra sejlads holder sig under 70dB • At færgen om natten ligger på en havneplads så langt væk fra boligbebyggelse som muligt 14 • At færgerne kun kører med nødvendig ventilation om natten • At vedligeholde og udskiftet lyddæmperne på hovedmotorerne. Således har både Express 1 og Express 2 fået nye lyddæmpere på hovedmotorerne i henholdsvis 2017 og 2018 Færgerne på Kattegat-overfarten producerer alle spildevand. Spildevandet kan inddeles i to kategorier Oily water (vand med lidt olie) samt sort og gråt vand (spildevand). Molslinjen håndterer begge typer spildevand. Molslinjen: • Har etableret et fuldt udbygget rensningsanlæg på Sjællands Odde, hvor olien filtreres fra og sælges videre såfremt vandindhold<10%. Herefter bliver vandet renset 100 pct. • Sikrer at sort og gråt vand pumpes ud i kloakken på Aarhus Havn eller i det biologiske rensningsanlæg på Sjællands Odde • Sikrer optimal vedligeholdelse af udstyr til at forebygge udslip Driften af skibene medfører en del fast affald (madaffald, pap, batterier, metal, el og elektronik, lysstofrør / pærer, aerosoler, bly batterier, olie, stort brændbart, oliefiltre / olieholdige klude, og flasker). Molslinjen: • Sikrer sortering af alt affald efter en affaldsplan, der er godkendt af Miljøstyrelsen • Stiller klare krav til medarbejdernes håndtering af affald • Sikrer oplysning til og uddannelse af medarbejdere • Har aftaler om afhentning af affald: Per Hansen: Affald og pap fra Odden /Marius Pedersen: Affald og pap fra Aarhus / Stena Recycling: Oliefiltre, batterier og lysstofrør / H.J. Hansen: Kabler, jern, messing, og zink / Leverandøren til håndtering af elektro nikaffald, DanWEEE, gik konkurs i 2018 efter at virksomheden var blevet pålagt bøder og henstillinger fra myndighederne på grund af mangelfuld håndtering af elektronikaffaldet. Molslinjen forventer at identificere en ny leverandør til affaldshåndtering på dette område i 2019 Endelig har Molslinjen risici for særligt væsentlige indvirkninger i forhold til madspild. Der serveres buffet under hver sejlads, og på grund af 3-timers reglen om fødevarer bliver alle overskydende fødevarer, der har stået på buffeten, kasseret efter hver overfart. I 2018 har en af Molslinjen udpegede projektleder igangsat testprojekter, der forventes at sætte Molslinjen i stand til at nedbringe madspild samt gennemføre besparelser for indkøb til bespisningen under overfarten. 15 Økonomisk bæredygtighed – håndtering af særligt væsentlige risici Molslinjen driver alene virksomhed i Danmark, hvor risikoen for korruption er ganske begrænset. Gennem de seneste år har vi imidlertid måttet konstatere, at både korruption, bestikkelse, hvidvask og nepotisme også forekommer blandt danske virksomheder. Vi kan naturligvis ikke undsige os fra også at kunne ende i en situation, hvor enkelte medarbejdere bliver fristet til at anvende uetiske, og til tider kriminelle handlinger, for at opnå personlige eller økonomiske fordele. Af de tolv områder, som vi har vurderet risici for, vurderer vi umiddelbart, at de største risici kan forekomme i forhold til: • Bestikkelse af offentlige embedspersoner • Bestikkelse af private forretningsrelationer • Bestikkelse, korruption eller handel med indflydelse gennem brug af formidlere (mellemmænd) • Politiske donationer, godgørenhedsdonationer eller sponsorater i forventning om urimelige fordele • At tilbyde eller acceptere gaver over en rimelig fastsat værdi, uden passende godkendelser • At ansætte offentligt ansatte, hvor deres job vil skabe interessekonflikt i forhold til deres tidligere position • Kammerateri og nepotisme, hvilket hænger sammen med • Mangel på klart definerede jobbeskrivelser og kriterier for forfremmelse baseret på færdigheder, kvalifikationer og erfaring. Uanset at Molslinjen vurderer, at vores økonomisystemer og finansielle sikkerhedssystemer udgør god praksis, og at vi som virksomhed ikke har ladet uetiske hensyn påvirke vores beslutninger eller handlinger, har vi besluttet at beskrive vores nul-tolerance holdning til sådan uetisk adfærd eksplicit. I 2018 igangsatte Molslinjen således arbejdet med at udarbejde en anti-korruptionspolitik. 16 Nøglepræstationsindikatorer Opfølgningen på nøglepræstationsindikatorer for arbejdet med samfundsansvaret i 2018 viser følgende resultater og giver anledning til følgende nye indikatorer: 1. Følge op på indvirkningsanalyser fra 2017 Resultat 2018: Indvirkningsanalyserne for skibene på ruten Aarhus – Odden blev der fulgt op på i december 2018. På grund af virksomhedens kraftige ekspansion i 2018 var alle konkrete handlingspunkter til at forebygge eller afbøde mulige negative indvirkninger i forhold til menneskerettigheder, miljø og anti-korruption ikke blevet gennemført. Dog blev ændringer i ledelsessystemer, manualer og værktøjer alle gennemført i overensstemmelse med opmærksomhedspunkter og anbefalede handlinger fra indvirkningsanalysen. Henset til virksomhedens kraftige ekspansion finder både CSR-komitéen og selskabets bestyrelse resultaterne tilfredsstillende. a. Ny indikator: Følge op på indvirkningsanalyser fra 2018 2. Udarbejde ét nyt sæt indvirkningsanalyser På grund af virksomhedens kraftige ekspansion og et dermed ekstraordinært pres på alle medarbejdere i virksomheden, besluttede CSR-komitéen at udskyde gennemførelsen af nye indvirkningsanalyser på ubestemt tid i erkendelse af, at det må ske, når virksomheden er yderligere konsolideret. 3. Gennemføre ændringer i medarbejderhåndbogen Molslinjen har gennemført implementeringen af medarbejder-appen ’Actimo’, hvori virksomhedens politikker og medarbejderhåndbog findes. Medarbejderhåndbogen udvikles løbende, og alle elementer i relation til mulige negative indvirkninger er ikke gennemført, da første prioritet blot var at få appen til at fungere og blive brugt af medarbejderne. a. Ny indikator: Revidere medarbejderhåndbogen i relation til mulige negative indvirkninger identificeret gennem indvirkningsanalyserne 4. Gennemføre ændringer i spørgsmål for medarbejdertilfredshedsundersøgelse Grundet det store arbejdspres i Molslinjen med, bl.a. en fordobling af medarbejderstaben i 2018 valgte CSR-komitéen at udskyde gennemførslen af en medarbejdertilfredshedsundersøgelse til efteråret 2019. Det er fortsat intentionen med medarbejderundersøgelsen at spørge ind til områder, hvor Molslinjen har identificeret risici for negative indvirkninger, sådan som det skete i 2017. a. Ny indikator: Følge op på og eventuelt gennemføre yderligere ændringer i spørgsmål til medarbejdertilfredshedsundersøgelse 5. Påbegynde opdateringen af klagemekanismer hos Molslinjen CSR-komitéen valgte at udskyde gennemførslen af en opdatering af eksisterende klagemekanismer indtil implementeringen af ny hjemmeside og af medarbejder-appen ’Actimo’ er endeligt gennemført. Dette forventes at ske i 2019, hvorefter Molslinjen vil vurdere, hvordan klagemekanismer/”ris og ros” bedst kan opdateres gennem de nye platforme. a. Ny indikator: Anbefaling til implementering af klage/”ris og ros”mekanismer hos Molslinjen på nye platforme 17 6. Forberede krav om ansvarlighed til Molslinjens leverandører Molslinjen iværksatte i 2018 arbejdet med at forberede krav om ansvarlighed gennem en ’Code of Conduct’ til forretningsrelationer, herunder til leverandører. Vi forventer, at CSR-komitéen kan god kende kravene til forretningsrelationer i 2019 og uddanne de berørte medarbejdere i at gøre kravet operationelt. a. Ny indikator: Godkendelse i CSR-komitéen af krav om ansvarlighed over for Molslinjens forretningsrelationer Molslinjens bidrag til bæredygtig udvikling, herunder Verdensmålene I 2015 blev FN’s 17 Verdensmål (Sustainable Development Goals) for bæredygtig udvikling for stater vedtaget. De definerer verdenssamfundets prioriteter og mål for bæredygtig udvikling for perioden 2015-2030. Verdensmålene er ambitiøse og forudsætter, at staterne formår at få erhvervslivets bidrag. Molslinjens implementering af et ledelsessystem for ansvarlig virksomhedsadfærd betyder at Molslinjen igangsætter en række aktiviteter, der ikke alene bidrager til Verdensmålenes opfyldelse, men også til elementer af bæredygtighed, som ikke er omfattet af prioriteterne i Verdensmålene. 18 Som led i vores eksisterende arbejde med samfundsansvaret har Molslinjen konkrete tiltag, der støtter opfyldelsen af følgende Verdensmål: Efter udvidelsen i 2018 af Molslinjens aktiviteter til at omfatte besejlingen af en række af Danmarks øer er vores kerneydelse blevet nødvendig for en række mindre samfund i Danmark. Vores rolle for de samfund, som mennesker på øerne skaber, udgør i sig selv et bidrag til alle Verdensmålene for de samfund vi forbinder. Den fysiske transport af mennesker og materiel udgør en livsnerve for samfundene – og vi vil gøre alt for at bidrage til bæredygtigheden inden for de økonomiske rammer, som er nødvendige for at opretholde en profitabel virksomhed og en sund investering for vores ejere. Helt overordnet, ser vi fortsat vores bidrag til mobiliteten, som styrende for vores strategiske bidrag til social bæredygtighed. 19
