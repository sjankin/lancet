CSR 2017 REDEGØRELSE FOR SAMFUNDSANSVAR REDEGØRELSE FOR HARTMANNS’ SAMFUNDSANSVAR HARTMANNS KONSULENTHUS ER UDEN FOR KATEGORI MEN FREMTIDENS SVAR PÅ DET AGILE JOBMARKED Vi specialiserer os i flere kompetencer end kategorien normalt tilsiger. Det gør vi fordi, det giver perspektiv. I det moderne jobmarked, giver det ikke mening at tale ansættelse, uden at tale fastholdelse og udvikling. Når vi taler opsigelser må vi inkludere perspektivet for tiltrækning og employer branding. Og når vi taler arbejdskraft, må vi tale om både fast og fleksibel bemanding. VI BYGGER BRO Vi bygger bro mellem organisationer og kandidater, hvor målet er at skabe flere vindere i arbejdsmarkedet. Vi bygger relationer i organisationer, hvor målet er at skabe trivsel, udvikling og produktivitet. Vi bygger veje ind i fremtidens arbejdsmarked med ønsket om, at vores samarbejdspartnere går kompetente ind fremtidens transformationer. 2 HARTMANNS Hartmanns er en virksomhed, der har som kernekompetence at skabe positive forandringer for organisationer og mennesker på jobmarkedet. Vores væsentligste indvirkning på det omgivende samfund er i spændingsfeltet mellem mennesker og job, og det er derfor også dér vores fokus er i CSR-arbejdet. Vi har udarbejdet skriftlige CSR politikker, herunder tilmeldt os FN’s Global Compact og underskrevet de bagvedliggende 10 principper. Global Compacts principper, som Hartmanns har tilsluttet sig, involverer følgende 4 områder: • Menneskerettigheder • Arbejdstagerrettigheder • Miljø • Anti-korruption Endvidere engagerer Hartmanns sig på forskellig måde i initiativer og projekter til gavn for samfundet. Det gælder bl.a. Hartmanns partnerskab med den frivillige organisation MOTDanmark. MOT´s mål er at skabe robuste unge. MOT arbejder med folkeskolens 7., 8., og 9. klasser. Herved støtter Hartmanns initiativer, som bidrager til trygge ungdomsmiljøer, stærkere arbejdstagere og et bedre arbejdsmarked på lang sigt. CSR politikken er indarbejdet i selskabets strategi og visioner såvel som i daglige retningslinjer og holdninger for arbejdet med kandidater og kunder. 1. MENNESKEOG ARBEJDSTAGERRETTIGHEDER 1.1. Principper og politik 1. Hartmanns støtter og respekterer beskyttelsen af internationalt erklærede menneskerettigheder. 2. Hartmanns sikrer, at vi ikke medvirker til krænkelse af menneskerettighederne. 3. Hartmanns opretholder foreningsfriheden og anerkender effektivt retten til kollektiv forhandling. 4. Hartmanns støtter udryddelsen af alle former for tvangsarbejde. 5. Hartmanns støtter effektiv afskaffelse af børnearbejde. 6. Hartmanns støtter afskaffelsen af diskrimination i relation til arbejdsog ansættelsesforhold. I Hartmanns har vi en vision om at skabe bemærkelsesværdige resultater på to bundlinjer, den økonomiske bundlinje og den menneskelige/etiske bundlinje. Arbejdsglæde har altid været et vigtigt tema i Hartmanns. I gennem 6 år har Hartmanns ligget I top 10 blandt Danmarks bedste arbejdspladser i undersøgelsen Great Place to Work. HARTMANNS 3 I EFTERÅRET 2017 GENNEMFØRTE HARTMANNS EN MEDARBEJDERUNDERSØGELSE Målingen er en helhedsorienteret måling, som sætter fokus på Effektivitet, Kvalitet og Tillid. HARTMANNS MENNESKESYN Den gensidige respekt for mennesker er en del af vores værdigrundlag. Vi lægger vægt på respekten for det enkelte individ og møder alle vores kandidater som ligeværdige parter. Vi tror på, at alle mennesker HAR noget at bidrage med på det arbejdsmarked vi er i, uanset baggrund, etnisk oprindelse, alder, kultur, køn eller sociale forhold. Vores politikker for mangfoldighed og socialt ansvar er en del af vores dagligdag og i dialogen med kandidater og kunder. PERSONDATAFORORDNINGEN Siden 2007 er Hartmanns årligt blevet revideret i forhold til vores håndtering af persondata. Med EUs persondataforordning (General Data Protection Regulation – GDPR) organiseres, håndteres og kontrolleres persondata den 25. jf. disse regler. 1.2. Handlinger I forbindelse med medarbejdermålingen, har Hartmanns etableret en HR-arbejdsglædegruppe, som arbejder på organisatorisk niveau. Ligeledes er der igangsat lokale grupper i afdelingerne for at sikre et lokalt fæste og systematisk arbejde. Arbejdsglædeprogrammet indeholder en række årlige faste aktiviteter, der gennemføres dels på organisationsniveau og dels på afdelingsniveau. Hartmanns har senest i efteråret 2017 gennemført APV undersøgelsen, og APV gruppen arbejder løbende med kommunikation og indsatser på baggrund af medarbejdernes besvarelse. APV undersøgelsen gentages hvert 3. år. Handlinger gældende for Persondataforordningen: For at alle i Hartmanns skal kunne arbejde ud fra Hartmanns politik og instruks for håndtering af persondata udarbejdes der en manual for Hartmanns GDPR ligesom der gennemføres undervisningsmoduler i samme – både centralt og regionalt. I forlængelse af dette udføres der årligt ekstern revision af Hartmanns GDPR samt løbende vurdering af sikkerhedsniveau og trusselsbillede på IT-området. 2. MILJØ OG KLIMA 2.1. Principper og politik 7. Hartmanns støtter en forsigtighedstilgang til miljømæssige udfordringer 8. Hartmanns tager initiativer til at fremme større miljømæssig ansvarlighed 9. Hartmanns vil opfordre til at udvikle og sprede miljøvenlige teknologier 4 HARTMANNS Hartmanns arbejder for et bedre miljø og arbejdsmiljø og lader miljø-, helbredsog sikkerhedshensyn have prioritet i vores beslutningsproces. Vi tager hensyn til beskyttelse af miljø og arbejdsmiljø til gavn for medarbejdere, kunder, kandidater, samarbejdspartnere samt lokalsamfund. Vi anser medarbejderne for at være vores vigtigste ressource. Det indebærer, at vi: • Sørger for, at vores ledere tager ansvar for miljø og arbejdsmiljø og i samarbejde med sikkerhedsorganisationen sikrer, at arbejdsmiljøet integreres i det daglige arbejde. • Arbejder på løbende miljøog arbejdsmiljøforbedringer. • Uddanner og motiverer vores medarbejdere til at tage ansvar og handle i alle spørgsmål, der vedrører vores egne kollegers og kunders sikkerhed. • Efterlever lovgivning, tilladelser og myndighedskrav. • Informerer åbent om miljøog arbejdsmiljøpolitik og –indsats vis intranet. Generelt yder Hartmanns’ aktiviteter ikke en væsentlig påvirkning af miljøet. Miljøforhold er dog et vigtigt emne, og vores indflydelse på miljøet bliver løbende undersøgt og behandlet. Vi har identificeret vores primære kilder til forurening som værende: • Co2-udslip – fra computere, servere, elektriske installationer og firmabiler • Papirspild fra normal kontorhold og ikke-digital anvendelse af dokumenter • Genbrug af computere, skærme og servere 2.2.Handlinger Hartmanns afskaffer alt elektronik affald i henhold til gældende lovgivning og sortere elektronik affald, kabler samt andet affald efter typer. Hartmanns benytter sig af certificerede virksomheder til håndtering af elektronik affald. 2.3. Resultater Hartmanns har fortsat fokus på at være energibesparende og har automatisk sluk af belysning i flere kontor-rum. Vi udskifter løbende gammelt IT-hardware ud med strømbesparende udstyr. Hartmanns har investeret i mødeskærme på alle kontorer, hvilket skal nedbringe kilometerforbruget i 2018. Kilometerforbrug er i 2017 faldet med 2,5%. Arbejdet med at nedbringe kilometerforbruget fortsætter årene frem. Papirforbrug er de seneste 12 måneder faldet med 7,8%. Vi printer som udgangspunkt på begge sider af papiret. 3. ANTIKORRUPTION 3.1. Principper og politik 10. Hartmanns modarbejder alle former for korruption, herunder afpresning og bestik kelse. HARTMANNS 5 Hartmanns har ingen officiel nedskrevet code of conduct, da vi er en værdibaseret organisation og værdierne således regulerer medarbejdernes adfærd. Derudover tager vi som arbejdsgiver afstand fra: • Deltagelse i en kriminel organisation • Bestikkelse • Medvirke eller forårsage svig • Medvirke til hvidvaskning af penge 3.2.Handlinger • Økonomiafdelingen arbejder med funktionsadskillelse • I arbejdet med kandidater udfører Hartmanns referencer samt beder om straffeattest og/eller børneattest. 3.3. Resultater Vi er heller ikke i 2017 blevet gjort bekendt med tilfælde, hvor vores firma og dets medarbejdere er involveret i korruption eller bestikkelse. 4. ENGAGEMENT I SAMFUNDET 4.1.Politik Vi arbejder generelt for at fremme det sociale ansvar i erhvervslivet. Det betyder, at vi udover at tage ansvar for vores medarbejdere og i relation til vores kunder, også har involveret os i flere projekter og indsatser, som på hver sin måde bidrager til et bæredygtigt jobmarked og samfund. 4.2. Handlinger • Samarbejde med de frivillige organisation MOT-Danmark • Støtter lokale sportsforeninger / hold med særligt fokus på ungdomsidræt og holdsport 4.3. Resultater Hartmanns vurderer med indsatsen i 2017 fortsat at have bidraget positivt gennem de udvalgte projekter og dermed skabt værdi for samfundet og de konkret involverede personer. 6 HARTMANNS
