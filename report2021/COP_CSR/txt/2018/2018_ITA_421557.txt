Communication on Progress (COP) 2018 Periodi di riferimento: Gennaio 2017 – Dicembre 2017 REV_0 del 05/09/2018 Ergo srl Impresa spin off della Scuola Superiore Sant’Anna di Pisa Sede operativa: Via M. Giuntini 25/29 Cascina (PI) Tel 0039 050 543757 Fax 0039 0503137281 Codice fiscale, partita IVA e num.iscr. Registro Imprese di Pisa: 01813170501 Numero REA: PI – 157155 Statement of continued support by the Chief Executive Officer (CEO) Pisa, 17/09/2018 A tutti i nostri stakeholder: Ergo srl, Spin off della Scuola S.Anna di Pisa, è una società che offre dal 2006 servizi di supporto consulenziale nel campo della salute e sicurezza dei lavoratori, della gestione ambientale, della responsabilità sociale, dell’energia e della pianificazione e governance territoriale. Lungo il suo percorso, la Società ha considerato come linea guida i principi dell’etica, dello sviluppo sostenibile e della lotta alla corruzione, confermati con la partecipazione, in qualità di soci fondatori, al Global Compact Network Italia. La Società considera di primaria importanza i Dieci Principi dell’United Nations Global Compact, nelle aree dei Diritti Umani, Lavoro, Ambiente, e Anticorruzione, per tale motivo continua a confermare il proprio supporto agli stessi principi e all’attività del Global Compact Network, impegnandosi a sviluppare opportune iniziative a sostegno del proprio impegno. La presente COP di Ergo srl, relativa all’anno 2017, descrive:  L’impegno a rinnovare il proprio supporto alla FGCNI;  Le iniziative per potenziare l’integrazione dei Dieci Principi del Global Compact all’interno della cultura aziendale, della gestione quotidiana e della business strategy; Ergo srl si impegna a diffondere condividere queste informazioni con tutti i propri stakeholder, attraverso idonei canali di comunicazione. Tiberio Daddi Amministratore PREMESSA Ergo srl è una realtà consolidata attiva in ambito internazionale. Grazie ad un know-how giuridicoeconomico e tecnico-scientifico sviluppato nell'ambito della Scuola Superiore Sant'Anna di Pisa e con l’inserimento di altri partner consolidati aventi competenze specialistiche, è capace di offrire servizi interdisciplinari qualificati sulle complesse problematiche connesse al tema della sostenibilità. Le principali tipologie di servizi che Ergo è in grado di offrire afferiscono alle tematiche seguenti:  Sistemi di Gestione e certificazioni di processo e di prodotto  Gestione HSEQ nell’oil&gas  Energia ed utilizzo efficiente delle risorse: pianificazione, gestione e controllo delle performance  Circular economy  Gestione emissioni di gas serra  Airport Carbon Management  Green Marketing, comunicazione e rendicontazione ambientale e sociale  Processi di Policy e valutazioni ambientali  Audit e attività di verifica  Formazione Dal 2012 Ergo è dotata di un Sistema di Gestione Ambientale, avendo ottenuto, fra le prime società di consulenza in Italia, la Registrazione EMAS (Regolamento CE 1221/2009), cui si è aggiunta nel 2016 la certificazione del Sistema di Gestione della Salute e Sicurezza dei lavoratori, secondo la norma OHSAS 18001. DIRITTI UMANI  Principio 1. Tutte le attività aziendali devono supportare, rispettare e garantire la protezione dei diritti umani internazionalmente proclamati;  Principio 2. ed assicurarsi di non essere complici negli abusi sui diritti umani. Valutazione, Politica e Obiettivi ERGO non tollera alcun tipo di abuso rispetto ai diritti umani, e si impegna a promuovere al proprio interno la cultura del rispetto e della non discriminazione, si impegna ad evitare abusi di potere ad ogni livello e adottare solo ed esclusivamente le procedure disciplinari espressamente riconosciute dalle normative nazionali (con particolare riferimento allo statuto dei lavoratori), promuove la libertà di opinione e di espressione, favorisce uguali trattamenti in materia di retribuzione e orari di lavoro per i propri dipendenti e stabilisce accordi chiari con i propri collaboratori circa gli incarichi da svolgere e i relativi orari e corrispettivi. Non vengono accettati incarichi né viene accordata la partecipazione a progetti, in Italia o all’estero, qualora vi sia il rischio che possano esservi coinvolte attività che potrebbero ledere i diritti umani. Queste verifiche vengono svolte preventivamente dagli Amministratori già in fase di richiesta di offerta o di pubblicazione di bandi/tender, qualora sia ravvisato un rischio preventivo. Particolare attenzione è poi posta al tema della salute e sicurezza dei lavoratori, attraverso attività di formazione, informazione e sensibilizzazione che vengono realizzate verso tutti i dipendenti e collaboratori della società; inoltre i dipendenti vengono forniti degli idonei DPI necessari per lo svolgimento delle attività sui diversi siti dei clienti, al fine di limitare i loro rischi, e viene assicurata la periodica sorveglianza sanitaria. Vista anche l’attività che caratterizza ERGO, il personale rappresenta parte integrante del valore e del patrimonio aziendale. La situazione dell’organico aziendale (ULA), al 31 dicembre 2017, è riassunta nella seguente tabella: Tipologia contrattuale Numero totale (ULA) Di cui femmine Di cui maschi Lavoratori subordinati 19,22 10,93 8,29 Lavoratori parasubordinati 5,65 3,08 2,57 Stagisti (tirocinio extracurriculare) 0 0 0 TOTALE lavoratori U.L.A. 24,87 14,01 10,86 Il numero delle unità lavorative annue è cresciuto rispetto all’anno 2016, il numero di contratti subordinati (22) è prevalente rispetto a quello dei contratti di lavoro parasubordinato (7). Circa 11 lavoratori svolgono la loro attività stabilmente presso siti di clienti ERGO. A tutti questi soggetti è riconosciuta parità di trattamento nella partecipazione gratuita alla formazione e nell’attenzione alla salute e sicurezza, così come sono riconosciuti a coloro che operano in trasferta presso i siti dei clienti benefit aggiuntivi. L’utilizzo di stagisti o tirocinanti è ammesso, sempre in un quadro finalizzato ad accrescere le competenze della persona in forza all’azienda e mai allo scopo di celare programmi di falso apprendistato; allo stesso modo i rapporti con i collaboratori esterni vengono realizzati nel quadro di un reale rapporto professionale, e mai risultano finalizzati a celare rapporti di lavoro subordinato o parasubordinato. I lavoratori della società sono assunti sui seguenti 5 livelli contrattuali, in relazione al contratto collettivo nazionale Studi Professionali: quadri, 1°, 2°, 3° e 4°livello. In particolare la situazione (al 31/12/2017) è riassunta nella tabella seguente: LIVELLO Numero totale Di cui femmine Di cui maschi QUADRI 1 0 1 I LIVELLO 2 1 1 II LIVELLO 14 8 6 III LIVELLO 1 0 1 IV LIVELLO 4 4 0 TOTALE 22 13 9 Con riferimento alla formazione, questo rappresenta uno dei nostri ambiti di maggiore attenzione: da questo punto di vista, ogni nuovo dipendente o collaboratore viene formato al momento della sua entrata in azienda in materia di sicurezza e ambiente (ivi compreso il sistema di gestione ambientale, di salute e sicurezza), ed informato circa la tipologia di contratto di suo interesse e in materia di privacy. Senza dubbio salute e sicurezza sul posto di lavoro e attenzione alla protezione dell’ambiente ricoprono nella nostra organizzazione un ruolo di primaria rilevanza. Alcune iniziative formative erogate vengono allargate anche a soggetti esterni ad ERGO (es. professionisti con cui la società ha rapporti consolidati, o alcuni clienti considerati “storici”) a sottolineare l’importanza che relazioni e professionalità del personale hanno per ERGO. In termini di salute e sicurezza il Datore di Lavoro di ERGO ha nominato il proprio RSPP; viene effettuata la sorveglianza sanitaria a tutti i dipendenti e i collaboratori a progetto, secondo gli obblighi di legge, dal Medico Competente nominato dal Datore di Lavoro. Il Documento di Valutazione dei Rischi è costantemente aggiornato, in relazione alle modifiche intercorse nel tempo nell’organizzazione. Nel corso del 2017, come per l’anno passato, non ci sono state procedure disciplinari inflitte ai lavoratori, e le eventuali problematiche (anche grazie alle ridotte dimensioni della società) sono state gestite senza difficoltà in rapporti diretti tra personale e management. Gli straordinari dei dipendenti sono retribuiti secondo quanto stabilito dal CCNL, sono sempre volontari e non superano mai i limiti annui e settimanali stabiliti dallo stesso contratto. In relazione al ricorso a servizi in appalto e al rispetto dei due principi in oggetto, benché la fattispecie sia particolarmente limitata per la tipologia di attività condotta da Ergo, per i pochi casi in cui si ricorre all’appalto (esempio, servizio di pulizia degli uffici), sono previste procedure di selezione degli appaltatori e gestione del rapporto contrattuale, che prevedono, oltre a quanto previsto per legge, anche la valutazione della correttezza e regolarità dei rapporti di lavoro in termini di comunicazioni al centro per l’impiego e versamenti contributivi del datore di lavoro dell’appaltatore. In caso la Società dovesse venire a conoscenza di un abuso sui diritti umani da parte di un proprio appaltatore, attraverso controlli interni o apprendendo la notizia da fonti esterne ufficiali, provvederebbe a effettuare una comunicazione ufficiale di rimostranze (nei casi meno gravi), fino a procedere alla rescissione del contratto, se ritenuto opportuno. Obiettivi 2018:  Rinnovare il supporto alle associazioni attive nella tutela di uno o più diritti umani universalmente riconosciuti, effettuando acquisti “solidali”  Sponsorizzare iniziative volte alla tutela dei diritti umani Implementazione Le principali azioni che Ergo srl ha implementato nel corso del 2017 al fine di consolidare il proprio impegno in materia di diritti umani sono di seguito riassunte, e includono l’attuazione degli obiettivi stabiliti nello scorso anno, ovvero:  supportare le associazioni attive nella tutela di uno o più diritti umani universalmente riconosciuti, effettuando acquisti “solidali”: sono stati acquistati alcuni gadget aziendali presso un’associazione per la difesa dei diritti dei bambini. Ulteriori azioni sono state implementate nel campo della formazione e della salute e sicurezza del lavoro. Formazione e informazione La pratica del piano di formazione condiviso con i lavoratori è ormai considerato uno strumento consueto attraverso il quale coinvolgere attivamente i lavoratori nel loro percorso di crescita professionale, tuttavia, come era prevedibile, dopo l’importante impegno in termini di formazione sostenuto nel 2015 (oltre € 38.000 di investimenti in corsi di formazione, che corrispondono a 992 ore di formazione totali), nel 2016 e 2017 le esigenze e le proposte formative sono state inferiori. 2017 Ore di formazione erogate 146 Ore di formazione per accrescere competenze 142 Ore di formazione per rispondere ai requisiti di legge 4 COSTO TOTALE DELLA FORMAZIONE € 2.274 Salute e prevenzione Dal 2016 è attivo il sistema di gestione della salute e sicurezza sul lavoro certificato OHSAS 18001; il sistema è integrato con il sistema di gestione ambientale. Oltre ad assicurare il rispetto dei consueti adempimenti cogenti (formazione, sorveglianza sanitaria, riunione periodica, ecc), ERGO ha strutturato il proprio sistema di gestione con l’obiettivo di prevenire gli infortuni e le malattie professionali, e garantire il miglioramento continuo delle proprie prestazioni in materia di salute e sicurezza. Misurazione dei risultati Tra le principali misure per il controllo dei risultati in tema di diritti umani, ERGO srl adotta i seguenti strumenti:  Registrazione della formazione erogata e valutazione dell’efficacia della formazione attraverso la realizzazione di test effettuati a fine corso. Formazione media erogata per ogni lavoratore di ergo nell’anno 2017: 4,6 ore/lavoratore.  Monitoraggio degli infortuni occorsi attraverso una rendicontazione annuale effettuata da parte del RSPP. Nell’anno 2017 non ci sono stati infortuni sul lavoro (l’indice di frequenza e l’indice di gravità sono entrambi pari a zero).  Colloquio annuale formalizzato effettuato con ciascun dipendente/collaboratore a progetto finalizzato a rilevare le loro aspettative, verificarne il livello di soddisfazione e registrare eventuali fabbisogni da soddisfare, oltreché naturalmente informare il personale circa il raggiungimento o meno degli obiettivi prestazionali stabiliti dall’azienda nei loro confronti. Nel 2017 il colloquio è stato effettuato a tutti i lavoratori.  Sintesi annuale del numero di procedure disciplinari adottate nei confronti del personale e efficacia delle stesse procedure. Nel 2017 nessuna procedura disciplinare è stata adottata.  Misurazione, nel corso della riunione semestrale effettuata da parte dei soci con il management, del livello di produttività dei dipendenti rispetto ai relativi carichi di lavoro e straordinari effettuati, al fine di verificare esigenze specifiche di riallocazione delle risorse disponibili. Le valutazioni sono state effettuate nel corso del 2017 ma si tratta di informazioni di tipo qualitativo coperte da riservatezza. LAVORO 3. Le aziende devono sostenere la libertà di associazione e l’effettivo riconoscimento del diritto alla contrattazione collettiva; 4. l’eliminazione di tutte le forme di lavoro forzato ed obbligatorio; 5. l’effettiva abolizione del lavoro minorile; 6. l’eliminazione di ogni forma di discriminazione in materia di impiego e professione. Valutazione, Politica e Obiettivi ERGO non utilizza né intende utilizzare o dare sostegno in futuro all’utilizzo del lavoro minorile. All’atto dell’assunzione, al lavoratore viene richiesta una copia del documento d’identità al fine di accertarne con esattezza l’età. Tale prassi permette di escludere nel modo più assoluto la possibilità che, anche per errore, un minore possa divenire dipendente o collaboratore di ERGO. Inoltre ERGO non ricorre, né sostiene, l’utilizzo del lavoro forzato o obbligato, né al proprio interno, né all’interno di aziende presso le quali svolga i propri servizi. Al personale e ai collaboratori viene riconosciuta piena libertà di movimento e al momento dell’assunzione o dell’attivazione del contratto di collaborazione nessuna trattenuta di documenti o in denaro viene effettuata. Inoltre all’atto dell’avvio del rapporto di lavoro, i dipendenti/collaboratori vengono adeguatamente informati circa le caratteristiche del loro inquadramento lavorativo, circa la loro retribuzione, e circa la possibilità di avere ulteriori informazioni da parte delle persone che svolgono in ERGO funzioni amministrative, o in mancanza loro, del commercialista aziendale. Formazione, DPI o altri accessori/uniformi che debbano essere utilizzati per lo svolgimento dell’attività lavorativa vengono forniti dall’azienda gratuitamente. Al fine di conciliare tempi di vita e di lavoro, con il personale sono stati adottati accordi che prevedono la possibilità di ricorrere al part time lavorativo (tre donne hanno contratti part time: uno al 70% e uno all’80%) o andare incontro a esigenze specifiche (es. limitazioni nelle trasferte) che permettano di integrare esigenze familiari e aspirazioni professionali. Una ulteriore importate possibilità di conciliazione vita/lavoro è data dalla promozione del telelavoro, sfruttato nel corso del 2017 da un lavoratore e due lavoratrici e regolato nell’ambito del contratto di lavoro. Inoltre, nell’ottica della flessibilità, si conferma, previo accordo con la Società, la possibilità di lavorare al bisogno anche dalla propria abitazione compatibilmente con le esigenze lavorative; tali interventi si collocano nella strategia aziendale per il miglioramento e sostegno delle risorse umane e conciliazione dei tempi vita/lavoro. ERGO rispetta il diritto alla contrattazione collettiva e alla libera associazione sindacale e considera espressione della democrazia l’adesione di lavoratori (dipendenti e/o collaboratori) a qualsiasi organizzazione sindacale, senza che questo comporti alcuna conseguenza negativa o ritorsione per il lavoratore. Date le dimensioni e la tipologia delle attività, non è presente, all’interno della Società, alcuna associazione di lavoratori. In relazione all’anno 2017, nessuno dei dipendenti/collaboratori di ERGO è affiliato ad un sindacato. L’azienda, rispettando anche la volontà di non aderirvi, si è impegnata a potenziare l’informazione sulla libertà di associazione e sul diritto alla contrattazione collettiva, così come verrà evidenziato il diritto del personale a riunirsi liberamente in orario di lavoro per discutere questioni di interesse per il personale stesso senza la presenza di soci o personale che svolga ruoli manageriali, di responsabilità e coordinamento. Rispetto al tema della discriminazione ERGO non adotta né ammette alcuna forma di discriminazione nell’assunzione o attivazione di rapporti di collaborazione, nell’accesso alla formazione, nella promozione, nella remunerazione del personale, o nelle pratiche di interruzione di lavoro in base a razza, ceto sociale o origine nazionale, casta, nascita, religione, disabilità, genere, orientamento sessuale, responsabilità familiari, stato civile, appartenenza sindacale, opinioni politiche, età o ogni altra condizione che potrebbe originare forme di discriminazione. Con riferimento alle discriminazioni di genere, nell’organico aziendale di ERGO a Dicembre 2017 sono presenti 13 dipendenti donne e 9 dipendenti maschi, cui si aggiungono 2 collaboratori maschi e 5 collaboratrici femmine. Tali numeri evidenziano un sostanziale equilibrio tra maschi e femmine, a evidenziare che non esistono discriminazioni di genere; inoltre, come indicato precedentemente, sono varie le iniziative per conciliare i tempi di vita e lavoro, che consentono parità di opportunità professionali all’interno della società. Al fine di tutelare la privacy dei dipendenti, e in particolare per garantire la salvaguardia dei dati personali sensibili, che la Società può aver bisogno di trattare (es: dati sullo stato di salute per le finalità del rapporto di lavoro) è in essere un sistema di gestione della privacy, conformemente alle indicazioni della normativa vigente (Reg. UE 2016/679 GDPR e D.Lgs 196/2003).Per quanto riguarda il ricorso agli appalti, come accennato nel precedente paragrafo, opportuni controlli sui lavoratori incaricati dal DL nell’ambito dell’appalto permettono di scongiurare la violazione del principio di abolizione del lavoro minorile. Minore è la possibilità di controllo del rispetto degli altri principi, che per il momento può limitarsi a mera sensibilizzazione e informazione. Obiettivi per il 2018:  Accrescere la consapevolezza dei nuovi assunti circa il proprio diritto ad una libera affiliazione.  Valutare ulteriori modalità di conciliazione vita lavoro.  Effettuare un colloquio individuale di motivazione, soddisfazione e condivisione del percorso personale, con ciascun lavoratore, entro fine anno. Implementazione Il rispetto dei principi di non discriminazione e i divieti di uso di lavoro minorile e forzato/obbligato rappresentano principi imprescindibili per ERGO, attentamente monitorati dalla fase di attuazione del rapporto di lavoro fino alla definizione dei percorsi di crescita del personale. Anche in virtù della dimensione contenuta dell’organizzazione, si ritiene difficile che si possano manifestare situazioni di molestie o altre forme di discriminazione all’interno dell’azienda, e sino ad oggi, anche nel corso degli incontri annuali effettuati tra il management e i lavoratori, tali problematiche non sono mai state sollevate, né in modo formale, che informale. Come stabilito dagli obiettivi annuali, a dicembre si è svolta una riunione di fine anno estesa a tutti i lavoratori, con l’obiettivo di condividere i risultati societari dell’anno in chiusura, le decisioni di breve periodo, e le strategie. L’occasione è servita inoltre per ribadire e condividere, in coerenza con l’anno precedente, le modalità di inquadramento e valutazione delle risorse umane, per consentire maggiore trasparenza sulle retribuzioni e il percorso di crescita. Sempre conformemente agli obiettivi stabiliti lo scorso anno, è stata distribuita ai lavoratori una informativa scritta mirata ad accrescere la consapevolezza del personale circa il proprio diritto ad una libera affiliazione. Infine, a fine anno, è stato condotto un colloquio individuale di motivazione, soddisfazione e condivisione del percorso personale, con ciascun lavoratore. Misurazione dei risultati Tra le principali misure per il controllo dei risultati in tema di lavoro, ERGO srl adotta i seguenti strumenti:  Raccolta delle informazioni sull’età delle persone che abbiano espresso interesse a partecipare a selezioni di nuovo personale al fine di non incorrere nel rischio di effettuare colloqui con minori. Nel corso del 2017 nessuna delle autocandidature arrivate in ergo prevedeva il rischio di provenienza da minori  Colloquio annuale formalizzato effettuato con ciascun dipendente / collaboratore a progetto finalizzato a rilevare le loro aspettative (ad esempio rispetto ai tempi di lavoro e alle esigenze familiari), e verificarne il livello di soddisfazione e registrare eventuali criticità, anche di tipo relazionale con i responsabili dei progetti, che siano emersi. Tali confronti sono stati effettuati nel corso del 2017: le risultanze sono riservate.  Monitoraggio quantitativo sul rapporto tra dipendenti/collaboratori di sesso femminile rispetto alla totalità della forza lavoro. Al 31/12/2017 questa percentuale era del 75%.  Monitoraggio sul tasso di sindacalizzazione aziendale. Nel corso del 2017 il tasso di sindacalizzazione era pari allo 0%. AMBIENTE  Principio 7. Alle imprese è richiesto di sostenere un approccio preventivo nei confronti delle sfide ambientali  Principio 8. Alle imprese è richiesto di intraprendere iniziative che promuovano una maggiore responsabilità ambientale;  Principio 9. Alle imprese è richiesto di incoraggiare lo sviluppo e la diffusione di tecnologie che rispettino l’ambiente Valutazione, Politica e Obiettivi Ergo srl effettua attività di supporto a organizzazioni private e pubbliche nel campo della salute e sicurezza dei lavoratori, della gestione ambientale, della responsabilità sociale, delle energie rinnovabili e della pianificazione e governance territoriale. La nostra società fa propri i principi 7, 8, e 9 dell’United Nation Global Compact focalizzati sull’ambiente, e in particolare:  crede fermamente nella necessità di garantire, nello sviluppo delle attività delle Organizzazioni, un approccio precauzionale alle sfide ambientali,  si adopera e sostiene continuamente iniziative per promuovere la sostenibilità ambientale  compatibilmente con la propria attività, predilige e sostiene lo sviluppo e la diffusione di tecnologie amiche dell’ambiente. L’impegno concreto di Ergo srl per il miglioramento continuo delle proprie performance ambientali si manifesta prioritariamente tramite la propria adesione al Regolamento EMAS (Reg. CE 1221/2009 e smi), standard di eccellenza ambientale. Nell’ambito del Regolamento EMAS, Ergo srl ha identificato e valutato, in ottica di ciclo di vita, gli aspetti ambientali diretti e indiretti correlati alle proprie attività, e stabilito e diffuso una propria Politica Ambientale formalizzata; annualmente, in occasione del riesame della direzione, pianifica obiettivi e traguardi di miglioramento ambientale. Obiettivi per il 2018: Di seguito si riporta un estratto di alcuni obiettivi individuati nel corso del 2017, del programma di miglioramento attualmente stabilito; il programma di miglioramento completo è disponibile sulla Dichiarazione Ambientale: ASPETTO OBIETTIVO AZIONI AMBIENTALE Consumi di risorse Utilizzo di risorse materiali a 1) Identificazione fornitori qualificati materiali basso impatto ambientale 2) Applicazione nuova procedura acquisti e piano acquisti verdi 3) Acquisto materie a ridotto impatto Comunicazione Potenziamento delle modaliDeterminazione di OEF/PEF per l’attività della ambientale tà di valutazione delle preSocietà stazioni ambientali Educazione AmSensibilizzazione di azienProgrammazione di un seminario/anno gratuito su bientale, sensibide/organizzazioni clienti vertematiche ambientali lizzazione e sviso tematiche ambientali luppo del contesto locale Sensibilizzazione Sensibilizzare gli interlocutoStampa di calendario da tavolo con indicazioni per ambientale conteri ergo sul tema della corpola CSR sto locale e non rate social responsibility Implementazione Le principali azioni che Ergo srl ha implementato al fine della riduzione dei propri impatti ambientali e dell’aumento della consapevolezza ambientale sono i seguenti:  Implementazione di un Sistema di Gestione Ambientale Dal 2012 Ergo srl ha implementato e mantiene attivo un sistema di gestione, organizzato secondo i requisiti della Norma ISO 14001 ed è Registrata secondo il Regolamento EMAS. Il Sistema di Gestione consente di stabilire le responsabilità della gestione ambientale, pianificare obiettivi e azioni, attuare quanto pianificato, controllare le performance ambientali e riesaminare periodicamente i risultati.  Formazione e consapevolezza del personale In caso di nuova assunzione, modifiche interne o esterne, e comunque con una certa frequenza, i collaboratori sono coinvolti in iniziative di formazione focalizzate sul tema della sostenibilità ambientale  Utilizzo di risorse materiali a basso impatto ambientale e riduzione dei consumi Ergo ha predisposto un piano di acquisti verdi, per la sostituzione progressiva dei materiali di consumo con altri a ridotto impatto ambientale. In questo ambito è stato stabilito di coprire il proprio fabbisogno di carta con prodotti riciclati, e in ogni caso la carta acquistata è sempre a marchio Ecolabel o altro marchio ambientale di prodotto. Similmente, le cartucce della stampante vengono rigenerate per quanto possibile. Similmente, bicchieri e bottiglie di plastica monouso sono stati sostituiti da bicchieri e tazzine personali e distributore di acqua potabile di provenienza locale. Nell’ambito del Sistema di Gestione sono state predisposte istruzioni Operative contenenti regole di comportamento improntate a una gestione sostenibile delle risorse (beni di consumo, acqua, energia), nelle attività di ufficio e nelle trasferte.  Gestione dei rifiuti Per quanto siano prodotti quasi esclusivamente rifiuti assimilabili agli urbani, la raccolta differenziata spinta che è stata impostata, con definizione di regole per la corretta differenziazione, ha comportato una notevole riduzione dei rifiuti indifferenziati, che costituiscono una minima frazione del totale.  Risparmio energetico Sono state stabilite regole scritte per il risparmio energetico, che comprendono, ad esempio, regole di gestione dei consumi in ufficio, in trasferta e per il telelavoro, la sostituzione dei corpi illuminanti con luci a basso consumo, acquisto di beni elettronici marcati Energy Star e con classi energetiche ecologiche.  Aspetti ambientali indiretti Una Società di Servizi consulenziali, quale è Ergo srl, deve valutare con attenzione gli impatti relativi ai propri aspetti indiretti e definire opportuni obiettivi di miglioramento. Tra le azioni già implementate da Ergo srl , vi sono incentivi economici per la promozione dell’uso dei mezzi pubblici per la mobilità dei dipendenti e la definizione di linee guida per la mobilità sostenibile; nella scelta dei servizi vi sono precise regole di selezione dei propri fornitori, che privilegiano le aziende che si distinguono per attenzione all’ambiente; inoltre, per sostenere lo Sviluppo ambientale del contesto locale, sensibilizzazione e cultura ambientale, Ergo srl organizza annualmente un seminario gratuito aperto a tutti gli stakeholder. Nella valutazione dei dipendenti, il coinvolgimento nel miglioramento ambientale e di salute e sicurezza costituisce un parametro di valutazione. AL fine di approfondire la conoscenza degli impatti ambientali generati dai servizi di Ergo lungo l’intero ciclo di vita, è stato predisposto uno studio OEF (Organization Environmental Footprint), che ha esso in evidenza come i trasporti siano l’aspetto più significativo per l’organizzazione. Misurazione dei risultati Il monitoraggio delle prestazioni ambientali di Ergo srl e la misurazione dei risultati avviene nell’ambito del sistema di gestione ambientale, tramite apposite procedure, che si concretizzano, tra l’altro, in:  Registrazioni circa eventuali non conformità ambientali, analisi delle cause e azioni correttive. Percentuale di Non conformità chiuse nell’anno: 100%  Monitoraggio periodico dello stato di raggiungimento degli obiettivi del Programma Ambientale. Stato di avanzamento del programma di miglioramento: in linea con le tempistiche stabilite  Registrazione della formazione ambientale. Percentuale di lavoratori formati sulle tematiche ambientali: 100%  Registrazione di audit interni periodici. Audit interni nell’anno di riferimento: 1  Periodico riesame della Direzione, effettuato a dicembre. Per più dettagliate informazioni circa la gestione ambientale e gli indicatori di performance, si faccia riferimento alla Dichiarazione Ambientale del 2017, disponibile sul sito www.ergosrl.net e sulla pagine Ergo di Linkedin. ANTI-CORRUZIONE Principio 10. Le imprese si impegnano a contrastare la corruzione in ogni sua forma, incluse l'estorsione e le tangenti Valutazione, Politica e Obiettivi Ergo srl contrasta la corruzione in tutte le sue forme, nelle dinamiche interne quanto nei rapporti con soggetti pubblici e privati. Per la propria natura, la Società interagisce con Enti pubblici e Privati, generalmente attraverso contratti d’appalto o di servizi; inoltre partecipa a gare, e nel corso degli ultimi anni ha visto una importante crescita del proprio fatturato. In funzione di questi elementi e a seguito della valutazione dell’aspetto, la corruzione costituisce un fattore di rischio potenziale, che Ergo srl sin dalla fondazione rifiuta e contrasta concretamente. E’ tassativamente richiesto a tutti i lavoratori di astenersi dall’offrire, promettere, elargire, pagare o accettare, direttamente o indirettamente, qualunque richiesta di omaggi da pubblico ufficiale e/o parti private, o dall’autorizzare chiunque a elargire o a pagare, direttamente o indirettamente, alcuna somma di denaro, utilità, beneficio, vantaggio di sorta o alcunché di valore a un pubblico ufficiale e/o privati. Inoltre tutti i soci, prima di accettare qualsiasi incarico nell’ambito della loro attività presso Ergo, sono tenuti a verificare l’assenza di eventuali conflitti di interesse rispetto a eventuali altri ruoli istituzionali o comunque incompatibili eventualmente ricoperti. Considerata la contenuta dimensione aziendale, la comunicazione interna e le informazioni circa questo aspetto si sono avvalse principalmente di meccanismi informali, e quanto sopra è stato sufficiente a scongiurare episodi di corruzione. Nell’ottica di potenziare le azioni per il contrasto di tutte le forme di corruzione, Ergo ha definito un regolamento interno che descrive gli indirizzi della Società, gli obiettivi, le modalità di azione e reazione a episodi di potenziale corruzione, per confermare costantemente il proprio risultato “ZERO corruzione”. Tale Regolamento sarà diffuso tra i dipendenti e gli stakeholder al fine di darne la massima pubblicità nel corso dell’anno. Obiettivi per il 2018:  estendere la diffusione della politica anticorruzione di ERGO, tramite pubblicazione sul sito internet Implementazione Al fine di controllare ed eliminare il rischio di essere coinvolta in episodi di corruzione/concussione, le azioni condotte ad oggi da Ergo srl si sono indirizzate verso i seguenti fronti:  Assicurare la correttezza del bilancio, la tracciabilità dei flussi economici e finanziari, anche attraverso regole quali il divieto di pagamenti in contanti per spese superiori a 50 euro e la richiesta di ricevere i compensi per qualsiasi importo solo tramite bonifici;  Regolamentazione della gestione delle spese di rappresentanza e dei regali aziendali.  Controllo della congruenza delle offerte economiche, in relazione agli obiettivi di margine aziendale e contenimento delle spese da parte della Funzione “Gestione Progetti”, diverso dal Responsabile di Commessa. pag 14  Controfirma e recepimento delle dichiarazioni anti-corruzione e di tracciabilità dei flussi da parte dei Clienti.  Valutazione dell’assenza di possibili conflitti di interessi che potrebbero sorgere in caso di nuovi potenziali incarichi, in relazione alle cariche di natura pubblica e privata ricoperte da alcuni soci.  Controlli su dati e informazioni economiche e finanziarie aziendali, tra cui: controllo semestrale approfondito del conto economico aziendale, controllo mensile dell’estratto conto bancario,  Per ogni commessa, è verificata la congruenza tra gli importi oggetto di offerta/gara, in relazione all’entità del lavoro svolto e quanto fatturato.  Audit costi annuale  Diffusione interna della politica anticorruzione. Misurazione dei risultati Tra le principali misure per il controllo dei risultati in tema di anti-corruzione, si citano le seguenti misure indirette:  Anomalie da controllo di dati e informazioni economico-finanziarie: nessuna  Nel periodo di riferimento si registrano i seguenti indicatori di performance: o Numero di situazioni non conformi alle procedure, rilevate in verifiche interne: nessuna o Percentuale di lavoratori che hanno ricevuto informazioni circa le modalità di gestione della lotta alla corruzione: 100% o Numero di segnalazioni di eventi di potenziale corruzione: nessuna o Numero di eventi di corruzione in tutte le sue forme: nessuno o Numero di anomalie derivanti da audit costi 2017: zero pag 15
