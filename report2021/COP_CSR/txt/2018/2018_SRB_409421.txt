Secretary-General United Nations New York, NY 10017 USA Dear Mr. Secretary-General, I am pleased to confirm that Sekopak d.o.o. has continued to support the ten principles of the UN Global Compact in respect to human rights, labor rights, environment and anti corruption in 2017. We extend our support and share those principles both within our company but also with our clients. In this annual Communication on Progress, we describe our actions to continuously improve the integration of the Global Compact and its principles into our business strategy, culture and daily operations. Sincerely yours, Violeta Belanovic Kokir General director 1. Ljudska prava  Princip 1: Kompanije treba da podrže i poštuju zaštitu međunarodno zagarantovanih ljudskih prava  Princip 2: Kompanije ne smeju da budu saučesnici u kršenju ljudskih prava U kompaniji Sekopak u prethodnom periodu preduzeli smo sledeće korake vezane za ljudska prava: Nedeljni sastanci obuhvataju između ostalog i razmatranje potencijalnih klijenata i njihovo poštovanje principa ljudskih prava. Mogućnost direktne komunikacije sa menadžmentom u svakom trenutku. Svi zaposleni su prihvatili određeni kodeks ponašanja koji je propisan od strane kompanije Sekopak. 2. Standardi rada  Princip 3: Kompanije treba da podrže pravo na slobodno udruživanje i pravo na kolektivne ugovore  Princip 4: Eliminišu prinudni rad  Princip 5: Zabrane dečiji rad  Princip 6: Zabrane diskriminaciju u vezi sa zapošljavanjem i zanimanjem Sekopak se pridržava sledećih standarda u radu: Jedan od prioriteta je stalno unapređivanje znanja i radnih sposobnosti zaposlenih. Zvanično odobren i potvrđen Sertifikat ISO 9001. Redovni godišnji sistematski pregledi, zdravlje zaposlenih je na prvom mestu kompanije Sekopak. 85% zaposlenih u kompaniji Sekopak čine žene. Na rukovodećoj poziciji u kompaniji nalazi se žena. Zaposleni u Sekopaku rade u zdravom i harmoničnom okruženju. 3. Zaštita životne sredine:  Princip 7: Kompanije treba da preduzimaju mere predostrožnosti u vezi sa životnom sredinom  Princip 8: Kompanije treba da preduzimaju mere radi promocije odgovornosti vezane za životnu sredinu  Princip 9: Kompanije treba da ohrabre razvoj i širenje tehnologija koje čuvaju životnu sredinu Sekopak je kompanija koja u okviru svoje delatnosti sistematski radi na zaštiti životne sredine. U proteklom periodu kompanija je učestvovala u organizaciji velikog broja projekata: Sakupljanje ambalažnog otpada u većim gradovima u Srbiji. Projekat je rađen u saradnji sa komunalnim preduzećima i usmeren je na uključivanje potrošača u proces reciklaže. Edukacija dece u osnovnim školama u Srbiji. Deci se na zabavan i u isto vreme edukativan način približava primarna slekcija i razdvajanje amblažnog otpada. Postavka infrastrukture za razdvajanje ambalažnog otpada u pojedinim gradovima u Srbiji kao i u osnovnim školama. Projekat je podržan od strane jednog broja Sekopakovih klijenata. Kao i od strane komunalnih preduzeća u tim gradovima. Postavka prve ekološke brane u Srbiji za sakupljanje ambalažnonog otpada. Brana je postavljena na reci Raška. Postavka Sekopakove infrastrukture na sportskim manifestacijama, kao što su Beogradski maraton i biciklijada Zvanično odobren i potvrđen sertifikat ISO 1401 Dodela sertifikata o doprinosu u uštedi emisije CO2, klijentima i sakupljačima. 4. Anti-korupcija:  Princip 10: Kompanije treba da učestvuju u borbi protiv korupcije u svakom smislu, uključujući iznude i pronevere. Rukovodstvo Sekopaka i zaposleni su obavezni da zadrže nezavisnost u svom radu i da preduzmu mere za sprečavanje korupcije. Kompanija Sekopak striktno odbija korupciju u bilo kom poslovnom odnosu i primenjuje politiku nulte tolerancije. Važne odluke i kritične aktivnosti moraju doneti najmanje dva ovlašćena lica. Ugovori sa poslovnim partnerima se ne produžavaju ukoliko postoji sumnja na koruptivno ponašanje. Kompanija Sekopak d.o.o., operater upravljanja ambalažnim otpadom, osnovana je 2006. godine sa ciljem da, svim kompanijama koje posluju na tržištu Srbije, omogući uvođenje postulata zaštite životne sredine u okviru delatnosti koje obavljaju. Nakon donošenja Zakona o upravljanju otpadom i Zakona o ambalaži i ambalažnom otpadu 2009. godine, Sekopak svim kompanijama koje su obavezne da uklanjaju ambalažni otpad omogućava da zakonske obaveze izvrše na najefikasniji način. U kratkom vremenskom intervalu, Sekopak postaje tržišni lider i zajedno sa svojim partnerima doprinosi jačanju svesti kod svih građana o značaju smanjivanja količine otpada koji svaki pojedinac napravi. Ponosni smo na članstvo u evropskoj organizaciji Pro Europe i nosilac smo licence prestižnog simbola Zelena tačka za Republiku Srbiju. Ova oznaka potrošačima ukazuje da je kompanija, na čijim proizvodima se nalazi Zelena tačka, posvećena očuvanju životne sredine kroz plaćanje naknade za zbrinjavanje svog ambalažnog otpada. Misija Sekopaka U procesu integracije Srbije u EU, naša država se opredelila da uskladi svoje zakonodavstvo sa Acquis Communitaire (dokumentom koji predstavlja pravne tekovine Evropske unije), odnosno zakonskim obavezama na svim poljima, uključujući i polje zaštite životne sredine. Direktive i zakoni EU (Direktiva 94/62/EC o ambalaži i ambalažnom otpadu) koje se bave ambalažom i upravljanjem ambalažnim otpadom, postavljaju princip „produžene odgovornosti proizvođača“ pred sve subjekte u lancu do krajnjeg korisnika proizvođače, pakere/punioce, uvoznike, distributere i maloprodaju, stavljajući ih u poziciju da izvrše ponovno iskorišćenje ambalaže koju plasiraju na tržište u procentu koji države odrede. Misija Sekopaka je ispunjavanje zakonskih obaveza prema svim klijentima na rentabilan i održiv način. Ovaj princip „odgovornosti generatora otpada“ je inkorporiran u srpski Zakon o upravljanju otpadom i Zakon o ambalaži i ambalažnom otpadu, koji su usvojeni od strane Skupštine Srbije i koji su dalje razrađeni kroz podzakonska akta. Upravo rešavanje ovog pitanja je i bio povod zbog kojeg se industrija u Srbiji organizovala i osnovala „Sekopak d.o.o. Beograd“ Društvo za postupanje sa ambalažnim otpadom, neprofitnu poslovnu organizaciju za samopomoć, otvorenu za sve zainteresovane kompanije. Sekopak posluje trenutno sa preko 460 klijenata. Ove kompanije su društveno odgovorne i svesne svojih obaveza prema zdravijoj životnoj sredini. Saradnja i partnerstvo između države i zainteresovanih proizvođača je neophodno, kako bi se omogućilo unapređenje uspostavljenog nacionalnog sistema za primarnu selekciju svih vrsta ambalažnog otpada, a na osnovu postignutog dogovora o ekološki bezbednom i ekonomski opravdanom rešenju za ambalažu i ambalažni otpad koji je srpska industrija podržala. U tom procesu Sekopak, traži učešće i podršku industrije, ali i zainteresovane javnosti, kako bi se obezbedila pravovremena akcija. Sekopakova misija jeste garantovano ispunjenje zakonskih obavezama prema svim klijentima koji su nam dali svoje poverenje, na rentabilan i dugoročno održiv način. U želji da se i Srbija pridruži ostatku sveta koji se problematikom ambalažnog otpada dugo i uspešno bavi, pozivamo vas da nam date svoje poverenje i podršku. Povelja Sekopakovih principa:  Ispunjenje zakonskog okvira o ambalaži sa najvećom mogućom ekološkom dobiti i minimalnim ulaganjima.  Obaveza plaćanja naknade je na nivou pakera/punilaca i uvoznika.  Stvarni obračun troškova / bez subvencionisanja materijala.  Bez suvlasništva sa dobavljačima (operaterima otpada i drugim).  Neprofitna orijentacija.  Transparentan i proverljiv rad.  Jednak tretman klijenta.  Vlasništvo nad materijalima gde god je to moguće.  Proizvođači ambalaže se obavezuju na najbolja moguća održiva rešenja za recikliranje za licencirane količine ambalaže.  Garantuje se potpuna zaštita javne i neovlašćene upotrebe podataka o pojedinačno prijavljenom ambalažnom otpadu.  Sekopak posluje sa Ministarstvom i lokalnim zajednicama u partnerstvu zasnovanom na dobroj volji. Strategija Sekopaka Naša strategija je sledeća:  Ostvarivanje dugoročne saradnje i partnerstva između industrije i države.  Primena nacionalnog zakonodavstva o ambalaži i ambalažnom otpadu u skladu sa najboljim iskustvima i znanjima iz Evrope i sveta.  Uspostavljanje efikasnog i rentabilnog višematerijalnog integrisanog sistema za upravljanje ambalažom i ambalažnim otpadom (za sve vrste ambalažnog otpada: staklo, papir/karton, metal, plastika, drvo).  Upotreba i nadogradnja postojećih komunalnih kapaciteta kroz uključivanje jedinica lokalne samouprave.  Korišćenje iskustava i znanja iz najboljih praksi evropskih zemalja. Opšti principi rada Sekopak se pažljivo vodi principima, baziranim na sopstvenom iskustvu, koji su neophodni za realizaciju delatnosti iz oblasti upravljanja ambalažnim otpadom u Srbiji:  Ispunjenje zakonskih obaveza o ambalaži sa najvećom mogućom ekološkom dobiti i minimalnim ekonomskim ulaganjima (efikasnost, efektivnost).  Poslovanje uz stvarni obračun troškova, bez subvencionisanja materijala (svakom materijalu njegovi troškovi, bez kumulativnog obračunavanja za različite materijale).  Transparentan rad koji doprinosi uspostavljanju poverenja svih zainteresovanih strana zasnovanog na zajedničkom interesu i ispunjenju zadatih ciljeva  Jednak tretman klijenata (dostupnost identične usluge po jednakim uslovima svakom klijentu).  Bez suvlasništva sa dobavljačima usluga Sekopaku (nema vertikalne integracije unutar članstva).  Poslovanje prema neprofitnoj orijentaciji nema raspodele dobiti suvlasnicima, sva eventualna dobit se ulaže u izgradnju sistema za sakupljanje ambalažnog otpada i edukaciju stanovništva.  Radi boljeg nadzora i efikasnijeg rada sistema podržavaće se vlasništvo nad materijalima u mogućoj meri.  Sekopak posluje sa državom, nadležnim ministarstvima i lokalnim zajednicima u partnerstvu zasnovanom na ispunjenju zajedničkih ciljeva. Povelja Sekopakovih principa predstavlja javni dokument, potpisan od strane svih osnivača kompanije. Prilikom osnivanja obavezali smo se i na primenu evropskog principa proširene odgovornosti proizvođača, na pokretanje sistema za primarnu selekciju i na sledstvena, a potrebna početna ulaganja. PRINCIPI RADA NOVOG SISTEMA Poštujemo sve kriterijume u pripremi i testiranju sistema upravljanja ambalažnim otpadom kontaminiranim ostacima opasnih supstanci koji smo od početkom 2013. godine ponudili našim klijentima.  Uredno pribavljene i adekvatne dozvole svakog od pojedinačnih podoperatera integrisanih u sistem (sakupljanje, transport, skladištenje, tretman).  Uredno dokumentovanje kretanja otpada.  Praćenje i izveštavanje o toku procesa.  Blagovremene najave kretanja svakog pojedinačnog transporta.  Adekvatna priprema/pakovanje otpada na mestu nastajanja kod generatora otpada.  Obavljanje karakterizacije i pribavljanje uverenja o karakteru otpada.
