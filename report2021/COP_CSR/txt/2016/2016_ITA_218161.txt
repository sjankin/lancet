COMMUNICATION ON PROGRESS (COP) Lettera di apertura e dichiarazione di impegno Officinæ Verdi (OV), Energy Efficiency Group fondato da UniCredit in joint venture con la Fondazione WWF, in due anni di attività (2013 & 2014) ha raggiunto un fatturato di 13,6 milioni di € e ha abilitato e realizzato in Italia e in Europa circa 93,4 milioni di € di investimenti in efficienza energetica e Green Tech, consolidando una forte expertise nell’approccio integrato in settori chiave dell’economia reale. Officinæ Verdi tra il 2013 e il 2014 ha gestito 465 impianti rinnovabili per un portafoglio del valore di circa 927 milioni di €, circa 273 MWp per circa 706 GWh di energia prodotta/fornita. L'attività ha portato, complessivamente, ad una riduzione di emissioni di circa 391.906 t/CO2. OV oggi è un Gruppo che opera in holding come Management Company e Advisor per sviluppare e strutturare operazioni di investimento “Green Economy Applied”, coniugando know-how finanziario e tecnologico in campo energetico con un’expertise consolidata su progetti complessi di investimento (Energy & Investments Plan) per grandi realtà ad elevata intensità energetica (Real Estate, Infrastrutture, Grande Distribuzione Organizzata, Industriale). A questo si affianca una capacità operativa attraverso le sue società partecipate nate nel 2015, in grado di supportare tutta la filiera dell'efficienza energetica: • Mætrics® _ piattaforma innovativa per misurare in modo indipendente e puntuale i consumi energetici, che dà vita a un nuovo concetto di energy management e che abilita anche la gestione dell’energia in chiave finanziaria; • 3EPC® engineering procurement construction che realizza gli interventi di efficienza energetica sul campo; • Consortium Energia Verde® energy supplier di energia 100% rinnovabile. La nostra visione di medio-lungo termine è generare valore economico e ambientale a favore dei nostri clienti, supportando la realizzazione di operazioni innovative sostenibili e offrendo un elevato livello di competenza tecnica unito alle capacità di investimento e finanziarie. Officinae Verdi opera quotidianamente all’insegna di Sostenibilità, Qualità, Rispetto, Integrità, Equità, Trasparenza e Responsabilità, come sancito dal proprio Codice Etico, sia nei rapporti interni tra dipendenti e collaboratori che verso l’esterno con gli stakeholder. Da Marzo 2015 Officinae Verdi è entrata a far parte come membro fondatore del Global Compact Network, il network delle Nazioni Unite che unisce istituzioni, imprese e organizzazioni della società civile di oltre 130 Paesi, impegnate a promuovere la cultura della cittadinanza d’impresa per un’economia sostenibile e inclusiva. Officinae Verdi sostiene e promuove i 10 Principi del GCN in materia di diritti umani, lavoro, ambiente e anti-corruzione, i quali sono perfettamente in linea con i valori dell'azienda. In questa prima Communication on Progress (COP), strutturata secondo le linee guida del GCN e condivisa con i nostri stakeholder, vogliamo descrivere il nostro impegno e le nostre azioni, a testimonianza dei valori in cui crediamo e che portiamo avanti concretamente nelle nostre attività quotidiane. Giovanni Tordi CEO Officinae Verdi S.p.A. DIRITTI UMANI 1. Promuovere e rispettare i diritti umani universalmente riconosciuti nell'ambito delle rispettive sfere d’influenza Officinæ Verdi rifiuta ogni tipo di abuso inerente ai diritti umani. Al suo interno, l'azienda è impegnata a contrastare qualsiasi genere di discriminazione, promuove la libertà di espressione e di pensiero, la trasparenza nei rapporti personali ed economici, il rifiuto degli abusi di potere, tutela la sicurezza e la salute di ogni collaboratore. Ogni collaboratore ha pari diritti, retribuzione equa e usufruisce di regolare formazione gratuita. Incarichi da svolgere, orari e compensi vengono preventivamente stabiliti. A livello retributivo, esiste inoltre un sistema di premialità legato al raggiungimento degli obiettivi. Ad oggi, Officinae Verdi conta 24 dipendenti di cui 12 sono a tempo indeterminato, 3 dirigenti, 3 a tempo determinato e 6 apprendisti. Il rapporto uomini/donne sulle risorse umane complessive è di 58,4% donne e 41,6% uomini. L'azienda favorisce il part-time (su 24 collaboratori, 7 sono part-time), al fine di soddisfare le esigenze dei collaboratori e creare un clima di lavoro sereno e soddisfacente. L'azienda ha inoltre offerto nel 2015 ai propri collaboratori un rimborso pari al 30% dell’abbonamento annuale in un centro fitness, al fine di promuovere la pratica dello sport e il benessere psicofisico. I rapporti tra collaboratori sono improntati alla trasparenza e il dialogo. Nell’ambito di progress settimanali (o mensili) viene valutato il lavoro svolto in relazione agli obiettivi prefissati e alle criticità incontrate, ridefiniti gli obiettivi di medio e breve termine. L’azienda valuta il livello di soddisfazione e le aspettative di ogni dipendente. Si impegna inoltre ad informare i dipendenti/collaboratori degli eventuali cambiamenti interni, gli obiettivi raggiunti, i successi e le criticità. Officinæ Verdi ha un proprio Codice Etico, che recita: Il Codice Etico Officinae Verdi individua i valori aziendali e l’insieme dei principi ispiratori di tutti coloro che, a qualsiasi titolo, operano in Officinæ Verdi SpA, indicando le norme di comportamento da osservare nei confronti di tutti gli “stakeholder” aziendali. Officinæ Verdi opera e persegue i suoi obiettivi nel rispetto dei principi di legalità, lealtà, correttezza, diligenza, imparzialità, buona fede e trasparenza . Ogni anno viene organizzato un Team Building di 2-3 giorni, occasione per rafforzare lo spirito di squadra, l’autostima e l'armonia all'interno dell'azienda facendo attività sportive o affrontando situazioni inconsuete, che stimolino il confronto su terreni diversi dall’ambito lavorativo e la conoscenza reciproca. Grande attenzione è rivolta alla formazione, erogata sia da risorse interne che da consulenti esterni. Nel 2015 sono state somministrate 271 ore di formazione, di cui: • 104 ore dedicate a macrotemi quali energia (approfondimento e progettazione efficientamento energetico, aggiornamento diagnosi e certificazione energetica, gestione energia), sostenibilità ambientale, marketing, analisi investimenti. • 80 ore dedicate esclusivamente all'inserimento di nuove risorse. • 56 ore in materia di Sicurezza (Corso di Primo Soccorso DM 388/03, Corso antincendio, Aggiornamento RLS e Formazione Sicurezza lavoratori). • 31 ore in materia di Qualità (UNI CEI 11352 e norme in essa richiamate, aggiornamento sulla gestione del sistema qualità di OV, gestione commesse, fornitori e schede di progetto). In materia di salute e sicurezza, Officinæ Verdi gestisce in outsourcing il Servizio di protezione e prevenzione dei rischi. Il Responsabile del servizio (RSPP) verifica periodicamente gli adempimenti di legge e registra le procedure operative che garantiscono il mantenimento e il miglioramento nel tempo della conformità normativa e delle condizioni di sicurezza sul lavoro. Vengono inoltre monitorati eventuali infortuni sul lavoro. Ad oggi non è occorso alcun infortunio all'interno dell'azienda, nè è stata emessa alcuna procedura disciplinare. Controlli e viste mediche vengono effettuati su ogni nuovo dipendente/collaboratore e, periodicamente, su tutto lo staff di Officinæ Verdi. Ogni dipendente/collaboratore viene costantemente aggiornato in materia di salute e sicurezza (Gestione e controllo rischi, Piano di Emergenza, Primo Soccorso). 2. Assicurarsi di non essere, seppure indirettamente, complici negli abusi dei diritti umani Officinae Verdi effettua una accurata selezione di ogni impresa fornitrice di beni e servizi in materia di qualità, integrità e rispetto dei diritti umani e dell'ambiente. OV sostiene la Venite e Vedrete Onlus, associazione di volontariato che presta assistenza a persone bisognose, offre percorsi educativi e di formazione per i giovani di Paesi come Brasile e Tanzania, anche attraverso missioni volontarie. LAVORO In termini di impatto sociale, i progetti e le attività del Gruppo Officinae Verdi nel biennio 2013 & 2014, hanno generato complessivamente 3.748 posti di lavoro “green” tra diretti e indiretti. Un risultato raggiunto grazie a progetti di investimento innovativi, frutto di un’attività di ricerca e sviluppo (3,8% rispetto agli investimenti abilitati nel biennio 2013 & 2014) che ha permesso la costruzione di business case sostenibili, anche in assenza di quegli incentivi statali che, in Italia, hanno favorito lo sviluppo del settore fotovoltaico. 3. Sostenere la libertà di associazione dei lavoratori e riconoscere il diritto alla contrattazione collettiva Officinæ Verdi sostiene la piena libertà di associazione dei propri collaboratori e riconosce il diritto alla contrattazione collettiva. Ad oggi, nessun dipendente/collaboratore aderisce a un sindacato, fermo restando che il fatto di aderirvi è considerato un diritto e un'espressione di democrazia. 4. Sostenere l'eliminazione di tutte le forme di lavoro forzato e obbligatorio Officinæ Verdi rifiuta ogni forma di lavoro forzato e obbligatorio. Tutti i dipendenti e collaboratori hanno assoluta libertà di movimento. Prima di iniziare la collaborazione, ogni risorsa viene informata circa l'orario di lavoro, la retribuzione e la modalità di interfaccia con i superiori; se necessario possono essere richiesti in ogni momento chiarimenti di qualsiasi natura in ambito amministrativo e human resources. Non vi è alcun controllo meccanico dell'orario di lavoro tramite validazione di badge. 5. Sostenere l’effettiva eliminazione del lavoro minorile Officinae Verdi non utilizza nè sfrutta in alcun modo il lavoro minorile. La scelta delle aziende fornitrici e dei collaboratori avviene a valle di una rigorosa verifica di qualità delle modalità di produzione, dal punto di vista ambientale e del rispetto dei diritti umani. 6. Sostenere l’eliminazione di ogni forma di discriminazione in materia di impiego e professione Ogni rapporto di lavoro in Officinæ Verdi viene avviato esclusivamente in base alle capacità professionali e umane delle risorse. L’azienda si impegna a contrastare ogni tipo di discriminazione basata su sesso, razza, religione, ceto sociale, nazionalità, orientamento sessuale e politico, caratteristiche del nucleo familiare e qualsiasi altro elemento che possa costituire un potenziale fattore discriminatorio. In Officinæ Verdi c’è un equilibrato rapporto tra uomini e donne: il 58,4% delle risorse sono donne e il 41,6% uomini. Sul piano contrattuale, Officinae Verdi sostiene il part-time, le collaborazioni esterne, le riunioni in conference call su Skype che permettono di ridurre al minimo necessario le trasferte. Il rispetto delle esigenze personali e familiari è un criterio perseguito nell’ambito della gestione delle risorse umane, nell’ottica di favorire la qualità del lavoro e la soddisfazione dei collaboratori. AMBIENTE 7. Sostenere un approccio preventivo nei confronti delle sfide ambientali 8. Intraprendere iniziative che promuovano una maggiore responsabilità ambientale 9. Incoraggiare lo sviluppo e la diffusione di tecnologie che rispettino l’ambiente La promozione delle energie rinnovabili e della generazione distribuita, la lotta ai cambiamenti climatici e lo sviluppo di progetti green economy rappresentano il core business di Officinæ Verdi, di cui WWF Italia (World Wildlife Fund) è fra i soci fondatori. In termini di sostenibilità, i risultati conseguiti da Officinæ Verdi nei primi due anni di piena operatività (2013 & 2014) evidenziano traguardi significativi: 93,4 milioni di € di investimenti in efficienza energetica e Green Tech abilitati in Italia e in Europa, 465 impianti rinnovabili gestiti per una potenza di circa 273 MWp e 706 GWh di energia pulita prodotta, che complessivamente hanno comportato una riduzione di emissioni di circa 391.906 t CO2. Nel 2015 Officinae Verdi ha avviato con il proprio Advisory Board lo sviluppo di una piattaforma internazionale OV® | Green Capital Alliance® (GCA®), un progetto focalizzato sullo sviluppo di un nuovo modello sostenibile in coerenza con le policies EU sull’efficienza energetica. Una piattaforma internazionale per mettere insieme esperti cross di economia, finanza, ambiente, energia, regulatory e realtà leader in differenti segmenti industriali (real estate, infrastrutture, gdo, agricoltura, industria, ict, etc), per lo sviluppo di progetti ad alto contenuto di innovazione tecnologica e finanziaria in un’ottica di circular economy (energy efficiency, re-use e up-cycle). Il fine è quello di sostenere un nuovo modello di economia ad “alta efficienza”, dove tutte le attività produttive siano organizzate in modo più efficiente e sostenibile, nel quale i sottoprodotti mantengano il loro valore aggiunto il più a lungo possibile, attraverso il riutilizzo e il riciclo degli scarti di filiera. Obiettivo del GCA® è quindi quello promuovere un modello economico basato su efficienza energetica e sostenibilità che, in coerenza con le Direttive europee, produca una nuova generazione di asset caratterizzata da tecnologie pulite, infrastrutture altamente efficienti, manodopera qualificata e buona gestione progettuale. Dal punto di vista strettamente aziendale, Officinæ Verdi ha conseguito sia la certificazione ISO 9001, che quella UNI 11352 a qualifica di ESCo (Energy Service Companies). Officinae Verdi fa anche parte del Green Building Council Italia (GBC Italia), associazione no profit parte di un network internazionale che ha l’obiettivo di favorire e accelerare la diffusione dell'edilizia sostenibile, sensibilizzare l'opinione pubblica e le istituzioni sull'impatto che modalità di progettazione e costruzione hanno sulla qualità della vita, fornire parametri di riferimento chiari agli operatori del settore e incentivarne il confronto. Internamente, ogni dipendente/collaboratore di Officinæ Verdi segue un codice di comportamento in materia di sostenibilità aziendale: • Consumo di risorse: OV utilizza carta certificata e materiali di cancelleria il più possibile a basso impatto ambientale. Le lampadine dei locali di lavoro sono state progressivamente sostituite con lampadine a basso consumo (LED). • Rifiuti: all'interno degli uffici la raccolta dei rifiuti avviene in modo differenziato per materiale. I toner delle stampanti sono smaltiti secondo le norme di legge, quindi ritirati a domicilio dall’azienda preposta al corretto smaltimento. • Trasporti: le trasferte sono ridotte al minimo indispensabile incrementando il ricorso a conference call via skype. Si prediligono gli spostamenti in treno piuttosto che in aereo e si utilizza molto il car sharing, a sostegno della mobilità sostenibile. LOTTA ALLA CORRUZIONE 10. Contrastare la corruzione in ogni sua forma, incluse l’estorsione e le tangenti Officinae Verdi rifiuta e condanna ogni forma di corruzione. Alla base del Codice Etico di Officinae Verdi ci sono il principio di Integrità ( Officinae Verdi si impegna a raggiungere i risultati economici e finanziari prefissati, agendo sempre in modo corretto. Officinæ Verdi opera secondo i principi fondamentali di rispetto della persona, evitando di trarre indebito vantaggio da disparità cognitive dei clienti ovvero di qualunque situazione di loro debolezza ) e quello di Trasparenza (Le informazioni trasmesse all’esterno e all’interno dell’organizzazione sono veritiere, complete, aggiornate e non ingannevoli.... ). A riprova, Officinae Verdi ha certificato i numeri espressi nel suo Sustainability Report e ottenuto le certificazioni ISO 9001 e UNI 11352 attraverso la verifica dell’ente certificatore Bureau Veritas, leader a livello mondiale nei servizi di controllo, verifica e certificazione per la Qualità, Salute e Sicurezza, Ambiente e Responsabilità Sociale. La certificazione Bureau Veritas di indipendenza, imparzialità e competenza è stata ottenuta in conformità allo standard ISAE 3000, attraverso l'applicazione di varie tecniche di audit, tra cui: • Accertamento di mission, valori e impegni di Officinae Verdi; • Revisione di registri, dati, procedure e sistemi di raccolta delle informazioni; • Interviste al gruppo di lavoro preposto alla redazione degli indicatori; • Interviste a esponenti aziendali di varie funzioni e livelli, compreso il top management; • Verifica complessiva degli indicatori informativi Officinae Verdi predilige pagamenti tramite bonifico bancario e non in contanti, per favorire la tracciabilità dei flussi finanziari. Controlla le spese aziendali e di rappresentanza e valuta costantemente la congruità delle offerte economiche relative a tutti i progetti. Officinae Verdi SpA Via Tirso 14, 00198 Roma, Italia Tel: (+39) 06.42020497 Fax: (+39) 06.42020870 Web: www.ovaerdi.com Follow us: LinkedIn, Twitter, Fb, YouTube, Flickr, SlideShare
