COMMUNICATION ON PROGRESS FN Global Compact Rapport 2012 for D-S Sikkerhedsudstyr A/S Beskyttelse gennem viden og samarbejde Igennem mere end 50 år har D-S Sikkerhedsudstyr A/S, som totalleverandør af personlige værnemidler, haft fokus på sikkerheden i dansk industri. Den optimale beskyttelse og komfort er vores hovedmetier, og vi arbejder målrettet på at skabe skræddersyede løsninger, som passer til individuelle behov. Gennem vores danske udviklingsafdeling og produktion samarbejder vi med store internationale producenter, for at sikre levering af kvalitetsprodukter, som altid lever op til de gældende Europæiske Normer. I samarbejde med vores kunder løser vi en lang række opgaver, som produceres af vores rutinerede og dygtige medarbejdere på fabrikken ved Næstved. Vores egenproduktion af det brandhæmmende Varmex ®, som er internationalt anerkendt og opfylder en lang række europæiske standarder (EN) samt Boeing og Airbus normer, anvendes i en lang række applikationer, hvor man ønsker at beskytte mennesker og kostbart udstyr mod ild, varme, gløder osv. Hjemmesiderne www.d-s.dk og www.varmex.dk opdateres dagligt, og giver mulighed for at læse nærmere om produkterne samt relevant teknisk information, anvende vores kemikalieguides, bestille personlige værnemidler online mv. Vi er tilsluttet de elektroniske indkøbssystemer Gatetrade, IBX, Rakat, BizIsland og OIO. Vores landsdækkende net af rådgivende sikkerhedskonsulenter tilbyder en bred erfaring og viden om personlige værnemidler. D-S konsulenterne står til rådighed for et uforpligtende besøg, med henblik på f.eks. at vejlede om de optimale sikkerhedsløsninger for alle typer af slutbrugere. D-S Sikkerhedsudstyr A/S har fra starten i 1981 været medlem af Brancheforeningen for Personligt Arbejdsmiljø (BPA). CSR hos D-S Sikkerhedsudstyr A/S D-S Sikkerhedsudstyr A/S er importør/producent og leverandør af Personlige Værnemidler m.m. til alle typer af slutbrugere. Vi har siden 1980’erne arbejdet med CSR-relaterede emner indenfor især miljøforbedringer, som f.eks. substituering til mindre miljøbelastende og sundhedsskadelige materialer, genbrug af emballage, affaldssortering, energibesparelser m.m. D-S Sikkerhedsudstyr A/S har altid bestræbt os på at agere ansvarligt overfor såvel vore medarbejdere, kunder, leverandører som det omgivende samfund. Internt har aktiviteterne bl.a. inkluderet oprettelse af tvungen pensionsordning med sygeforsikring samt personaleforening til afholdelse af diverse kurser og sociale aktiviteter. Derudover har D-S Sikkerhedsudstyr A/S indenfor de seneste 25 år udviklet diverse nye fibre til for eksempel erstatning for asbest i forbindelse med beskyttelse af mennesker og kostbart udstyr overfor åben ild, gnister, gløder, strålevarme osv. Eksternt har vi i en snes år hhv. støttet Dansk Flygtningehjælp og Kræftens Bekæmpelse samt diverse lokale spejder –og sportsforeninger og doneret personlige værnemidler til f.eks. Røde Kors og Læger Uden Grænser. Siden vores ansøgning i 2010 er vores Code of Conduct blevet formaliseret og baserer sig i dag på de 10 principper i FN’s Global Compact med hensyn til virksomhedens samfundsmæssige ansvar for så vidt angår menneskerettigheder, arbejdstagerrettigheder, miljø og antikorruption. Vi forventer, at vore leverandører respekterer dette. Communication on Progress (II) D-S Sikkerhedsudstyr A/S er en mindre virksomhed, som ikke kan “redde verden”, men som samtidig finder det afgørende, at flest muligt, hurtigst muligt forpligter sig til at arbejde i samme retning. I denne, vores anden, COP vil vi derfor gerne indledningsvis udtrykke fortsat støtte til, og opbakning omkring, de 10 principper i FN’s Global Compact, vedrørende: Menneskerettigheder 1. Virksomheder bør støtte og respektere beskyttelsen af internationalt erklærede menneskerettigheder og 2. sikre sig, at de ikke medvirker til krænkelse af menneskerettighederne Arbejdstagerrettigheder 3. Virksomheder bør opretholde organisationsfrihed og effektivt anerkende retten til kollektiv forhandling, 4. støtte udryddelse af alle former for tvangsarbejde, 5. støtte effektiv afskaffelse af børnearbejde, og 6. eliminere diskrimination i arbejdsog ansættelsesforhold Miljø 7. Virksomheder bør støtte en forsigtighedstilgang til miljømæssige udfordringer, 8. tage initiativer til at fremme miljømæssig ansvarlighed, og 9. tilskynde udvikling og spredning af miljøvenlige teknologier Anti-korruption 10. Virksomheder bør modarbejde alle former for korruption, herunder afpresning og bestikkelse Rapportering vedr. leverandørstyring og miljøbelastning for 2011 I eftersommeren 2011 udsendtes CSR-spørgeskemaer til de af vore leverandører, der tegner sig for ca. 80 procent af vores import (se vedlagte skabeleon). De største multinationale producenter af Personlige Værnemidler, som på deres hjemmesider og/eller i andre medier har redegjort for deres holdning til, og arbejde med, CSR undtaget. Det blev fra starten af klart, at kendskabet til CSR er meget varieret, ligesom holdningerne til emnet viste sig, at være meget forskellige,eg. nogle leverandører rapporterede straks positivt tilbage, mens det for andre tog over seks måneder. Ved hjælp af overgang til elektronisk fakturering m.m. lykkedes det os i kalenderåret 2011, at reducere vores totale papirforbrug med 16 procent i forhold til 2010 (målet var 10 %). Udover videreførelse af permanente tiltag (se ”CSR hos D-S Sikkerhedsudstyr A/S”) har vi valgt følgende: Indsatsområder for 2012 Leverandørstyring Vi vil i det kommende år gennemgå samtlige indenlandske leverandører, for så vidt angår deres holdning til CSR samt D-S Sikkerhedsudstyr A/S’ Code of Conduct. Der vil blive lagt vægt på, at leverandørerne anvender vores Code of Conduct (eller et tilsvarende dokument) overfor deres leverandører, at der gøres en indsats for at undersøge underleverandørerne og der vil blive spurgt ind til hvordan der arbejdes med CSR-krav i øvrigt. Miljøbelastning Det er vores mål, at reducere papirforbruget med yderligere ti procent i forhold til sidste år, primært baseret på, at stadig flere rutiner kan overgå fra papir til elektronisk dokumentation m.v. Endelig er det vores mål, at udfase/substituere minimum 25 procent af vore PVC-holdige produkter fra sortimentet i løbet af 2012. Resultatet af ovenstående samt nye mål vil blive rapporteret i næste COP, som offentliggøres senest 1. maj 2013.
