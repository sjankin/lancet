D.O.O. „Božić i sinovi“ kao jedina kompanija u Srbiji koja je trostruki dobitnik nacionalnog priznanja za Društveno odgovorno poslovanje od strane Privredne komore Srbije, u potpunosti podržava i sprovodi načela Globalnog dogovora. U praksi to znači da su radna i ljudska prava naših zaposlenih maksimalno zaštićena. Očuvanje životne sredine u kompaniji „Božić i sinovi“ je imperativ. Podstičemo i edukujemo pojedince i druge firme da vode računa o životnoj sredini i da električni, elektronski i sijalični otpad treba reciklirati. U skladu s tim, BiS Reciklažni centar na bezbedan i legalan način zbrinjava otpad. U našoj firmi nije zaposleno ni jedno maloletno lice. Politika zapošljavanje se ne zasniva ni na jednoj vrsti neravnopravnosti ili predrasudama. Među zaposlenima ima pripadnika nacionalnih manjina, uključujući i Rome, a na rukovodećim položajima su i žene. Zahvaljujući saradnji sa Školom za osnovno i srednje obrazovanje „ Milan Petrović“ iz Novog Sada, na povremenim poslovima angažujemo i osobe s mentalnim poteškoćama. Nastavili smo da podižemo standarde u procesnoj proizvodnji i našu delatnost u 2012. godini smo proširili na reciklažu svih vrsta sijalica. Postrojenje Balcan total lamp recycling system služi za totalnu reciklažu fluorescentnih cevi i svih vrsti sijalica, pa tako iz sijaličnog otpada izdvajamo opasne materije poput žive, koju bezbedno skladištimo i izvozimo firmama koje su ovlašćene za zbrinjavanje opasnog otpada. Posebno ću naglasati da redovono organizujemo ekološke akcije u Srbiji i na taj način kod najmlađih razvijamo svest i navike o tome da je neophodno brinuti o okruženju i čuvati životnu sredinu. Na kraju želim da naglasim da je poslovanje BiS -a takvo da paralelno sa zaštitom životne sredine ono daje doprinos i unapređenju naše zajednice. Kompanija “Božić i sinovi” ima čvrst stav i veliku volju da pomogne društvenoj zajednici jer verujemo u moto “dobro se dobrim vraća”. Sa za dovoljstvom ćemo nastaviti da primenjujemo načela Globalnog dogovora jer su ona i sastavni deo naše poslovne politike. Nikola Egić generalni direktor d.o.o. „Božić i sinovi“ LJUDSKA PRAVA 1. princip ljudskih prava 2. princip u kršenju ljudskih prava Od početka svog osnivanja 1985. godine, Kompanija “Božić i sinovi” d.o.o. trudila se i uspevala da maksimalno poštuje pravne norme i da posluje u skladu sa aktuelnom legislativom. Dvadeset pet godina uspešnog poslovanja na tržištu uticali su da se kompanija vremenom prilagođava uvođenjem, promenama i ukidanjima zakona i pravnih normi. Kompanija “Božić i sinovi” poštuje osnovna ljudska prava i svaki oblik diskriminacije ili pokušaja diskriminacije je isključen. Odnosi između zaposlenih i između njih i rukovodioca zasnovani su na uvažavanju ljudskog dostojanstva i osnovnih moralnih principa. Naši zaposleni imaju sva prava određena: • Zakonom o radu • Zakonom o sprečavanju zlostavljanja na radu • Zakonom o penzijskom Iinvalidskom osiguranju • Zakonom o zdravstvenom osiguranju • i drugim propisima iz oblasti rada i radnih odnosa. Tokom 2012. godine nastavili smo uspešnu primenu ISO standarda, i nastavljamo sa unapređenjem odnosa i upoznavanjem sa Međunarodnom legislativom iz ove oblasti na taj način što je i rukovodstvo i kolektiv inplementiralo znanje dobijeno obukom od straneKonultantske kuće “LINDHAL Business Devolepment”. RADNA PRAVA 3. princip Privredni subjekti treba da podržavaju slobodu udruživanja i potpunu primenu prava na kolektivno pregovaranje 4. princip Poslovni subjekti treba da podrže ukidanje svih oblika prinudnog i prisilnog rada 5. princip Privredni subjekti treba delotvorno da podržavaju ukidanje svih oblika dečjeg rada 6. princip Privredni subjekti treba da podrže ukidanje diskriminacije u pogledu zapošljavanja i izbora zanimanja Našim radnicima od početka zasnivanja radnog odnosa omogućavamo konstantanu edukaciju o pravima na radu, kao i usavršavanje i kontinuirano obučavanje u skladu sa zahtevom njihovog radnog mesta. Obuke koje organizujemo su interne i eksterne. Svi zaposleni se pri zasnivanju radnog odnosa upoznaju sa zahtevima svog radnog mesta i imaju obuku škole kvaliteta ISO 9001 I ISO 14001. Pored toga, u zavisnosti od opisa posla, naši zaposleni su obučeni za: • Zaštitu od požara • Bezbedno upravljanje specijalnim mašinama koje posedujemo: Krašer mašina za reciklažu neonskih sijalica Prese za plastiku Šrederi za plastiku Sistem za degasifikaciju rashladnih uređaja Upravljanje viljuškarom • I obučeni za bezbedbo manipulisanje opasnim otpadom U cilju poboljšanja samih radnih mesta i želje da se radnicima omogući da sami očestvuju u poboljšanju svojih radnih mesta postavili smo „kutiju za sugestije“ gde radnici mogu da predlažu šta bi i kako promenili u opisu svog radnog mesta, a da je u skladu sa misijom i vizijom Kompanije. Misija i vizija kompanije su vidno istaknuti na oglasnoj tabli, a svi zaposleni su upoznati sa tim na koji način oni doprinose ostvarivanju misije i vizije. Kompanija se trudi da svojim pozitivnim primerom utiče na suzbijanje diskriminacije u društvu i unutar same kompanije. Zato su naši zaposleni i pripadnici romske nacionalnosti, a kao eksternog radnika angažovali smo štićenika škole za osobe sa specijalnim potrebama „Milan Petrović“ iz Novog Sada. Na ovaj način želimo da damo primer našim klijentima, dobavljačima i zajednici. Ravnopravnost među polovima, koja je u sklopu naše vizije, ogleda se u broju direktorskih pozicija na kojima su žene, preciznije trećina: • Direktorka za Komercijalni sektor • Direktorka za Pravni sektor • Direktorka za Finansijski sektor Politika je kompanije da uvek pruža šansu mladim i perspektivnim ljudima, ali vodimo računa da njihove godine budu u skladu sa našim zakonima koji to propisuju, jer želimo da utičemo na suzbijanje zapošljavanja i eksploatisanja dece. godine broj zaposlenih manje od 18 0 od 18 do 20 0 od 21 do 30 22 od 31 do 40 3 od 41 do 50 6 ukupno 36 BORBA PROTIV KORUPCIJE 10. princip Privredni subjekti treba da se bore protiv svih oblika korupcije, na svakom nivou, uključujući iznudu i podmićivanje Svaka pojava koja predstavlja mito mora odmah biti prijavljena menadžmentu kompanije “Božić i sinovi”. Poštovanje ovog pravila od posebnog je značaja za ugled kompanije “Božić i sinovi”, kao i kvalitet njegovih odnosa sa poslovnim partnerima. U meri u kojoj možemo uticati na suzbijanje korupcije, pored internih kontrola u skladu sa Pravilnikom i Statutom, najznačajnijom aktivnošću smatramo inicijativu za osnivanje Agencije za ekonomski razvoj grada Pančeva (sa još dva privatna privredna subjekta i Gradskom upravom) kojim smo želeli (i delimično uspeli) da pospešimo investiranje u privredu Grada na taj način što ćemo ubrzati administrativnu proceduru i zajedničkim radom kontrolisati proces dobijanja dozvola (lokacija, komunalije, gradnja, namena…) sa lokalnom gradskom upravom. Takođe, veoma intenzivo sarađujemo sa najuglednijim medijskim redakcijama, kako bismo im predočili kompletnu LEGISLATIVU u domenu naše delatnosti: upoznajemo ih sa procedurom dobijanja dozvola za bavljenje ovim poslom sa načinima finansiranja sa načinima saradnje sa kompetentnim Ministasrtvom i Fon dom za ekologiju sa zakonskim odrednicama u vezi sakupljačke mreže sa zakonskim odrednicama pravilnog odlaganja EEO itd. Svaka naša aktivnost, odgovorno tvrdimo, sprovodi se u skladu sa principima Globalnog dogovora, na čemu ćemo u našem daljem radu nastaviti da insistiramo podjednako energično. U cilju Programa edukacije koji smo zacrtali internom legislativom 2009. godine, kao i sa ciljem da podignemo ekološku svest javnog mnjenja, a da istovremeno unapredimo rad reciklažne industrije Srbije i proširimo sakupljačku mrežu, tokom 2012. godine nastavili smo realizaciju niza ekoloških akcija usmerenih na različite ciljne grupe. Odredbama EU jasno je preciziran minimum recikliranih količina EEO i Srbija do 2014. godine treba da se sa trenutnih 0,4 kg po stanovniku godišnje “popne” na bar četiri kilograma recikliranog EEO po stanovniku godišnje. Imajući to u vidu, poštovanje i primenjivanje svih principa Globalnog dogovora umnogome je pomoglo efikasnijem postizanju ciljeva i uspešnijem poslovanju Kompanije “Božić i sinovi”. Analitika potvrđuje svrsishodnost akcija u svakom pogledu. Primena ovakvog načina poslovanja udvostručila je prikupljene i reciklirane količine elektronskog i električnog otpada (EEO), što je osnovna delatnost Kompanije. Kako EEO beleži najbrži rast na svetu svuda, pa tako i u Srbiji, a pritom ga stvaraju sva fizička i pravna lica bez obzira na delatnost, broj zaposlenih, pol, socijalnu strukturu, geografsko područje, demografsku strukturu, obrazovanje, versku opredeljenost, nacionalnu ili rasnu pripadnost… akcije smo usmerili na sve kategorije i ovu aktivnost ćemo razvijati sve intenzivnije. ekološka akcija u Novom Sadu oktobar 2012 Cilj akcije je bio ukazivanje na problem stvaranja prevelike količine otpаdа na teritoriji grada Novog Sada i podizanje ekološke svesti građana o potrebi rаzvrstаvаnjа otpаdа i njegove reciklаže. Takođe, jedan od ciljeva kampanje je bio i podsticanje donošenja regulative na lokalnom nivou, koja će omogućiti razvrstavanje otpada i reciklažu po domaćinstvima na teritoriji Novog Sada. Svaki građanin koji je doneo iskorišćene plastične boce, limenke ili elektronski/električni otpad dobio je jedan eko dar i edukativni flajer o pravilnom razvrstavanju otpada. U okviru kampanje pažljivo smo odabrali eko darove i pri tome smo vodili računa o zaštiti životne sredine. Neki od promo materijala su izrađeni od reciklirane PET ambalaže, dok su ostali od 100% reciklirane hartije. Posetioci su imali priliku da u okviru kampanje pogledaju i jedinstvenu izložbu skulpture od otpada novosadskog umetnika Mihaila Karanovića Belog, pod nazivom BLACKLIGHT#2. Pomozi RECIKLAŽOM Novosadsko svratište za decu akcija u Novom Sadu septembar 2012 Udruženje građana Komšija i BiS organizovali su akciju “Pomozi reciklažom”. Pravna i fizička lica su donirala neispravne električne i elektronske uređaje, a BiS je pomogao svratištu. Čist prihod je bio namenjen Svratištu za decu u Novom Sadu. DANI EKOLOŠKE PISMENOSTI ekologija u službi opismenjavanja septembar 2012 “BiS Reciklažni centar”, je 2011. godine pokrenuo akciju “Dani ekološkog opismenjavanja”, a 2012. je nastavio, sa željom da se u “Ekološko opismenjavanje” uključi što više pravnih lica i društveno odgovornih kompanija, koje će pravilnim odlaganjem svog elektronskog i električnog otpada pomoći da se obogati knjižni fond u seoskim bibliotekama. “BiS Reciklažni centar” je prikupljeni otpad otkupljivao, a novac u vrednosti prikupljenog elektronskog i električnog otpada usmerio na nabavku najpotrebnijih knjiga za biblioteke pri seoskim osnovnim školama. Put do opismenjavanja je školovanje i čitanje. Taj put smo, ovom akcijom, olakšali svima koji žele da uče. Tako možemo reći da smo, razvijajući ekološku pismenost i edukujući javno mnenje o načinima pravilnog odlaganja elekronskog i električnog otpada, istvremeno uticali i na razvijanje pismenosti u Srbiji. VELIKA DELA MOG MALOG SELA Reč je o akciji koja je u više navrata uspešno organizovana 2011. godine, zbog čega samo odlučili da je nastavimo i u 2012. godini. Njen cilj je bio da se, kroz edukaciju seoskog stanovništva, intenzivira sakupljačka mreža u ruralnim područjima, ekološki najočuvanijim sredinama. Nosioci akcije su bila deca seoskih osnovnih škola i članovi tamošnjih kulturno – umetničkih društava. Deca su delila flajere po domaćinstvima, dežurala kraj kontejera i sama se uključila u prikupljanje EEO, a kompanija “Božić i Sinovi” je bila tehnička podrška i obezbedila je namenske kontejnere za pravilno odlaganje EEO i medijsku podršku. AKCIJE MAR PROGRAMA Kao jedini ovlašćeni refabrikant Kompanije “Microsoft” u regionu (MAR program) recikliramo računare donete na reciklažu, a potom u njih ugrađujemo legalan softver. Takve računare imamo pravo da doniramo neprofitnim organizacijama, tako da svaku sakupljačku aktivnost neprofitnih organizacija ili udruženja lica sa posebnim potrebama, nagrađujemo recikliranim računarima. U 2012. godini donirali smo 38 računara u okviru MAR programa: školama, bolnicama, književnim udruženjima, udruženjima lica sa posebnim potrebama, manastirima, sportskim klubovima… Plan nam je da i u 2013. godini nastavimo sa donacijama neprofitnim organizacijama i na taj način pospešimo ekološku edukaciju, kao i sakupljačke aktivnosti fizičkih i pravnih lica.
