КОМЮНИКЕ ЗА НАПРЕДЪКА „ОВЕРГАЗ ИНК” АД 2012г. „Ние знаем, че само в трудовата си дейност, в производството на стойности, човек изгражда своята ценностна система и успява да възпита и предаде тези ценности на по-младите около себе си. Някога това се е случвало в семейството. В индустриалната епоха и с развитие на технологиите единственото място, където това може да се случи, са компаниите. Само тези компании, които осъзнават тази своя роля, могат да бъдат членове на Българската Мрежа на Глобалния Договор на ООН. Защото за тях работят свободни хора, горди с труда си и резултатите от него, т.е. хората, които ще осигуряват и гарантират устойчивото развитие на света.” Из „Декларацията за колективен ангажимент за устойчиво развитие” на българските членове на Глобалния договор на ООН пред Конференцията на ООН за устойчиво развитие „Рио+20 Изявление за продължаващата подкрепа към принципите на Глобалния договор на ООН Ако ООН дава насоки и инструменти за зачитане и подкрепа на принципите на Глобалния Договор, то Овергаз отговаря с действия, лидерство, съпричастност и ангажираност. Като компания, отговорна към обществото, Овергаз е мотивирана да влага своите усилия в устойчивото развитие и защитата на обществените интереси. Защото е в интерес на обществото ни да има пълен достъп до най-евтината и екологична чиста енергия – природния газ. Защото хората имат право на алтернатива и избор. Защото развитието и прогреса зависят от важните решения и отговорното им изпълнение. Овергаз категорично декларира, че занапред ще продължи да прилага в своята дейност десетте принципа на Глобалния договор в четирите тематични области – права на човека, трудови норми, околна среда и антикорупция. Този ангажимент е част от мисията и визията на компанията и всеки неин служител се стреми да бъдe максимално полезен и да се грижи за устойчивото развитие и възход на обществото. Действията ни през 2012 година бяха насочени към интегриране и надграждане в бизнес стратегията, културата и всекидневните операции на компанията принципите на Глобалния Договор. Овергаз вече се ангажира и ще продължава да разпространява тази информация сред своите партньори, потребители и граждани. Нека тя да носи вдъхновение и да предизвиква всеки от нас да бъде отговорен към собствения ни живот, към нашите деца, към нашите родители, към нашите потребители, към качеството на произвежданите от нас продукти, към ефективното използване на природните ресурси. За да изградим обществото, за което мечтаем! Изпълнителен директор „Овергаз Инк.” АД Сашо Дончев 2 ПРАВА НА ЧОВЕКА Принцип 1. Зачитане и подкрепа за опазването правата на човека. Принцип 2. Гаранция за необвързване с действия, нарушаващи правата на човека Оценка, политика и цели „Всички човешки същества са родени с еднакви и неотменими права и основни свободи” Всеобща декларация за правата на човека В съответствие с Всеобщата декларация за правата на човека, според която „Всички човешки същества са родени с еднакви и неотменими права и основни свободи”, Овергаз поддържа, популяризира и защитава човешките права на всяка отделна личност. Неразделна част от политиката на „Овергаз Инк.” е зачитане и опазване на човешките права, без да се обвързват с националност, расова и етническа принадлежност, възраст, пол, убеждения, национален или социален произход, материално, обществено или друго положение. Компанията никога не би си позволила да нарушава правата на другите /принцип 2/. Овергаз активно действа в подкрепа на човешките права /принцип 1/, зачита и подкрепя интересите на всички страни, върху които може въздейства с дейността си – акционери, служители, клиенти, местната общност, жени и деца и други. Овергаз е радетел на основните човешки права, сред които право на живот, свобода и сигурност, труд и почивка, на жизнено равнище, образование, право на участие в културния живот и научния напредък и други. Нашите грижи са насочени и към родителите и децата, защото в техни ръце е бъдещето. Политиката на компанията в областта на правата на човека е регламентирана в следните документи:  Кодекс за корпоративно управление;  Правилник за вътрешния трудов ред;  Социална програма. Съветът на директорите осъществява оперативното управление на дружеството в съответствие с решенията на Общото събрание на акционерите. Дружеството се грижи за равнопоставеността на акционерите, независимо от броя на техните акции. В Кодекса за корпоративно управление, приет от Съвета на директорите на „Овергаз Инк.” АД, се признават правата на заинтересованите лица по закон и се насърчава сътрудничеството им с дружеството за осигуряване на устойчивото развитие и на двете страни. Съгласно Кодекса Овергаз поддържа активен диалог със своите социални партньори и си сътрудничи с неправителствени организации, като така допринася за налагането на най-добри бизнес практики, които подпомагат развитието на бизнеса и обществото и спомагат за постигане на устойчиво обществено, икономическо и екологично развитие. Компанията активно участва в бизнес сдружения, които насърчават ефективното управление и икономическия растеж. Овергаз Инк. е член на Европейския делови конгрес и на интернационалните организации: Международен газов съюз, GEODE Асоциацията на независимите европейски компании за дистрибуция на природен газ и електричество и Международния екологичен фонд Вернадский . Дружеството си сътрудничи с Газовия център към Икономическата комисия на ООН за Европа. Компанията е член на Институт за енергиен мениджмънт, Българо-руска търговско-промишлена палата, Българска търговско-промишлена палата, Германо–българската индустриално търговска камара, Българска минно-геоложка камара, Германо-българска индустриално търговска камара, сдружение Екофорум за устойчиво развитие , Българска асоциация за управление и развитие на човешките ресурси, Фондация Атанас Буров . Овергаз има активна роля в организациите, които председателства: Българската 3 стопанска камара, Българската мрежа на Глобалния договор на ООН и Българската асоциация Природен газ . Като един от най-дейните членове на Българската мрежа на Глобалния Договор на ООН, компанията вярва, че може да вдъхновя промяната, да утвърждава ценности и обществено отговорно поведение сред българските граждани, да подобрява качеството на живот на хората. През 2012 г. Овергаз се включи в партньорските проекти на мрежата като България по пътя към Рио+20 , Стажантска програма към БМГД на ООН , доброволчески дни, образователна инициатива „Екопоколение 2012”. По време на световния форум в Рио + 20 Българската мрежа получи награда в категория „Сътрудничество между локалните мрежи” за 2012 година и бе отличена като една от 20-те най-устойчиви мрежи на Глобалния Договор на ООН измежду всички над 108. Това доказва, че компаниите в мрежата работят не само за популяризиране на принципите, а и осъществяват съвместно колективни проекти. Като член на Глобалния договор, Овергаз взе участие в редица публични международни и национални събития, сред които Първия форум на ООН за бизнеса и правата на човека през декември 2012 г. в Женева, посветен на Ръководните принципи за бизнеса и правата на човека. Овергаз представи пред комитета по „Човешки ресурси, наука и образование” на Европейски Делови Конгрес инициативата за развитие на служителите чрез ангажирането им с обществени каузи. Компанията участва в тематичните комитети и в редица публични събития на мрежата. И през 2013 година компанията ще продължи да подкрепя и прилага в ежедневните си дейности ценностите на Глобалния Договор, включително в сферата на правата на човека. Ще черпим вдъхновение и опит както от международните примери, ресурсите на ГД и местната мрежа, така и от хората – служители, приятели, родители и деца, местна общност. Изпълнение „Овергаз Инк.” изпълнява всички законови изисквания за предоставяне на информация на акционерите, служителите, партньорите, клиентите и други заинтересовани страни. Годишните доклади и финансовите отчети, информация за акционерните участия, ръководството, партньори и клиенти, актуалните цени на предлаганите услуги, договори и заявления, тръжни процедури, обяви за наемане на работа, новини за дейността на компанията и друга информация се помества на интернет страницата на дружеството www.overgas.bg. Като лидер в областта на газификацията, Овергаз осигурява достъп на всички до екологично чистия и евтин природен газ, а също и предоставя на своите клиенти цялостни решения с високо качество на конкурентни цени. Компанията защитава правата на клиентите си, като осигурява вярна, своевременна, изчерпателна и достъпна информация за предлаганите услуги и продукти. На интернет страницата на дружеството www.overgas.bg са поместени договорите, заявленията и цените на предлаганите услуги. Осигурен е и непрекъснат и лесен достъп до информация и връзка с денонощния Авариен диспечерски център /0800 11 211/, както и с националния информационен телефон 0700 11 110. „Овергаз Инк.” осигури електронен достъп на служителите до всички процедури и инструкции от Системата за управление по ISO 9001 / 2008. На работното място компанията зачита и подкрепя човешките права осигурява здравословни и безопасни условия на труд, прилага недискриминационна политика в областта на човешките ресурси, гарантира, че не използваме директно или индиректно насилствен и детски труд. Компанията се развива човешките ресурси и осигурява здравословни и безопасни условия на труд. Равните възможности за кариерно развитие на служителите, продължаващо обучение и непрекъснато професионално развитие са приоритет. Действащата социална програма предоставя множество здравни и социални придобивки на служителите. 4 При наемане на кадри в Овергаз се спазват принципите на Закона за защита от дискриминация, Закона за защита на личните данни, както и вътрешните политики на компанията. Служителите, които осъществяват подбор, никога не са се влияли от националността, расовата и етническата принадлежност на кандидатите, тяхната възраст, пол и убеждения. Компанията спазва правните и етичните норми при избора на персонал, спазване на конфиденциалност и осигуряване на равни възможности. Подборът на кандидатите за работа е преозрачен и предоставя възможност на участниците във финалния етап да получат информация за своите резултати. Инициативата Филмова академия, която пряко си кореспондира с принципите на Глобалния договор на ООН, представя на служителите на компанията документални филми с разнообразна тематика, но обединени под общо кредо – отговорността и какво означава тя за всеки от нас. Овергаз има своето място на отговорен корпоративен гражданин в българското общество и в своята ежедневна дейност осъществява активна социална политика, насочена към образованието, културата, екологията и спорта. Образователни проекти: Основен приоритет на Овергаз е подпомагането на българското образование, в частност на средното и висшето образование в областта на газовите технологии. Компанията инвестира в най-модерните проекти за българското образование, защото вярва, че колкото по-високообразовани и квалифицирани специалисти работят в страната ни, толкова по-бързо българската мечта ще се превърне в действителност. Традиционно е партньорството на компанията с университети, в които се подготвят кадри в областта на газовите технологии. През 2011 г., като част от дейностите за повишаване на квалификацията на персонала, двама служители на компанията започнаха обучението си в магистърски програми. Най-опитните професионалисти с дългогодишен стаж в Овергаз предават знанията и опита си в часовете по практика на магистрите. Компанията провежда стажове и учебни практики за ученици и студенти от различни специалности, като така подпома тяхната практическа подготовка и съдейства за бъдещата им пълноценна професионална реализация в „Овергаз Инк.” и дъщерните й дружества. Проекти:  Учебен комплекс „Българско школо” Компанията реализира най-мащабния си образователен проект и на 16 септември 2012 г. ученици и родители прекрачиха прага на новата сграда на Учебния комплекс „Българско школо на булевард „Александър Малинов 78 в столицата. За изграждането на училището и детската градина „Слънчево зайче” бяха инвестирани 22 млн. лева. Комплексът е съобразен с всички изисквания за качествено и съвременно обучение мултимедийни дъски в класните стаи, специални кабинети по физика, химия и биология, открити площадки за тенис, футбол и баскетбол, професионална спортна зала, два закрити басейна, единият от които с дължина 25 метра, ресторант за здравословно хранене.  Стажантска академия ОВЕРГАЗ – лятно платено стажантско училище за студенти от 1-ви до 4-ти курс и магистри от всички специалности.  Национален учебно-професионален конкурс за най-добър газов техник – конкурс за учениците от 12-ти клас, специалност „Газова техника”, от професионалните гимназии в цялата страна. Състезанието е част от националния календар за извънучилищни дейности на Министерството на образованието и науката в областта на професионалното образование.  Национален преглед за млади изследователи „Енергетика и математическо моделиране” – форум със състезателен характер за млади математици и ученици от специалността „Газова техника” на професионалните технически гимназии.  „Мениджър за един ден” – ежегодно участие в националната инициатива 5 „Мениджър за един ден” на „Джуниър Ачийвмънт България”. Стипендии:  Стипендиантите на ОВЕРГАЗ – годишни стипендии за студенти в елитните български и чуждестранни университети. Спортни проекти  Спортен Клуб ОВЕРГАЗ През 2012 година дейността на Спортен Клуб „Овергаз” беше насочена както в участието на отборите в Държавния шампионат към Българска Федерация по баскетбол, така и по проекта на МФВС ”Спорт за децата в свободното време”. Проекти в сферата на културата Компанията е основен партньор и подпомага не само няколко български театъра и издаването на томове книги, а подкрепя като цяло българската култура.  Театър – Компанията е дългогодишен генерален спонсор на театралните награди Аскеер и на Националния куклено-театрален фестивал „Михаил Лъкатник”. През 2012 година подкрепихме и Театралната работилница Сфумато , Драматично-кукления театър „Константин Величков” в Пазарджик, ЕТ “Милена Червенкова Арт театър”.  Литература – През годината компанията подпомогна издаването на Сборника с архивни материали на Обединения военноисторически музей в Плевен, доклада на института Уърлдуоч Състоянието на планетата 2012 . Дарихме детска, юношеска и художествена литература на детската градина „Слънчево зайче”, на „Българско школо” и на читалище Пробуда , с. Софрониево, Враца.  Онлайн „Библиотеката на Овергаз” На интернет страницата www.overgas.bg читателите безплатно могат да прочетат томове българска и чужда литература. Всеки автор е добре дошъл да предостави безвъзмездно творбите си.  Международен детски етнофестивал „Децата на България – с духовност в Европа! Децата на Балканите – заедно за Европа” – Ежегодна подкрепа на Фестивала по инициативата на КНСБ и Сдружението „Благотворителен фонд проф. д-р Желязко Христов, ДМ”. Подпомагане на общността – „Бъди максимално полезен за обществото Социалната отговорност на компанията е отговорност на всеки един от служителите й. Тя е не просто куха статистика, а има реално човешко лице чрез своите служители, които са ангажирани в обществено полезни каузи. Чл. 29 на Всеобща декларация за правата на човека казва, че „всеки човек има задължения към обществото, в което единствено е възможно свободно и цялостно развитие на неговата личност”, а служителите на Овергаз се стремят да бъдат максимално полезни за обществото и да създават споделена стойност.  Пролетен ден на доброволчеството – Близо 200 служители на Овергаз в 6 града – Варна, Габрово, Пловдив, Сливен, София и Стара Загора – се включиха в инициативата, която се организира през месец май от Фондация „Помощ за благотворителността в България .  Ден на доброволчеството – Над 270 служители на Овергаз и техните семейства участваха в инициативата на компанията през септември. В 13 града бяха облагородени дворове на социални заведения и музеи, почистени плажни ивици и паркове, положени грижи за бездомни животни. С доброволен труд бяха подпомогнати Софийската зоологическа градина и Ботаническата градина 6 на Българската академия на науките.  Компанията дари на Столичната община книги и предметни награди, с които Общината поощри участниците в традиционното пролетно почистване на София.  Овергаз се включи в проекта „Шарена приказка” на „Клуб Осем” и художничката Станка Желева. Малките пациенти, Силвия Ганчева – лауреат на конкурса „Душата на един извор” и служители на Компанията изрисувахме със забавни картини детското отделение на „Специализираната болница за рехабилитация Момин проход” ЕАД.  През 2012 дружеството подпомогна община Ямбол да проведе тържествата по повод празника на града. Подпомагане на православието  Компанията е дългогодишен спомоществовател на Сдружение „Българско отделение на международен обществен фонд единство на православните народи . Подпомагане на уязвими групи  Овергаз пое сметките за природен газ на фондацията „Очи на четири лапи”, единствената институция в България, която отглежда и обучава кучета водачи за незрящи.  Компанията традиционно подпомогна списание Сирак – списанието се предоставя безвъзмездно в домове за деца, лишени от родителски грижи.  Служителите на „Овергаз” подариха играчки и лакомства за Коледа на децата на загиналите при изпълнение на служебния си дълг военнослужещи.  Овергаз традиционно и през 2012 година дари средства за скъпоструващи лекарства и лечение на нуждаещи се хора в чужбина.  Служителите на компанията набраха и дариха средства за лечение в чуждестранна клиника на младеж, пострадал в автомобилна катастрофа. Измерване на резултатите Няма постъпила информация нито в компанията, нито при омбудсмана на Република България за нарушаване на човешките права на служителите, клиентите или трети заинтересовани лица. Отличия Овергаз бе класирана на 9-то място сред десетте водещи фирми в нефинансовия сектор в престижната ежегодна класация на най-големите компании в Югоизточна Европа на изданието SeeNews TOP 100SEE. 7 ТРУДОВИ НОРМИ Принцип 3. Приемане свободата на сдружаване и ефективно признаване на правото на колективно договаряне. Принцип 4. Премахване на всякакви форми на насилствен и принудителен труд. Принцип 5. Ефективно премахване на детския труд. Принцип 6. Изкореняване на дискриминацията по отношение на правото на труд и на професия. Оценка, политика и цели Компанията има добре организирана и ясна политика по човешките ресурси, чрез която осигурява равни възможности за обучение и развитие, при стриктно спазване на трудовото законодателство. Измененията във вътрешно-нормативните документи, които касаят трудовите правоотношения, се съгласуват с представителите на персонала, избрани от Общото събрание на работниците и служителите. Един от представителите, определен от служителите, участва и в Общото събрание на акционерите със съвещателен глас. Компанията регламентира политиката си по опазване на човешките права и трудовите норми в следните процедури: подбор на персонала; възникване, изменение и прекратяване на трудовите правоотношения; обучение на служителите; въвеждане и адаптация на новопостъпили служители; проследяване на здравословното състояние на работниците и служителите; осигуряване на здравословни и безопасни условия на труд, в т.ч. оценка на риска на работното място и изготвяне на предписания за намаляването му; управление на корпоративната социална програма; кариерно консултиране и други. Изпълнение В Овергаз документът, който регламентира условията за наемане на персонал, е Процедурата за подбор. Тя цели осигуряване на равни възможности, конкурентност и прозрачност при избора на най-подходящия кандидат за съответното работно място. Това се постига чрез използването на стандартизирани методи, които гарантират обективност и надеждност при оценяването. Така се предотвратява възможността за дискриминация. Оценяват се базисни за компанията компетентности и търсените за всяка позиция специфични знания, умения и опит. Чрез процеса на адаптация се осигурява равен старт на всички новопостъпили в компанията служители. Чрез кариерното консултиране се предоставя възможност на служителите да направят най-правилен избор в своя професионален път и развитие. Информацията за професионалното и личностно развитие на служителите се съхранява в актуална база данни, което дава възможност за планиране на приемственост и осигуряване на бъдещи ръководни кадри за компанията. Овергаз прилага принципа на равнопоставеност и осигурява продължаващо обучение и непрекъснато професионално развитие на всички свои служители чрез външни и вътрешни обучения, семинари, обмяна на опит, включване в проекти, участие в стажантски програми, работа с наставник и други. С цел осигуряване на продължаващо обучение е привлечено и допълнително външно финансиране за дейността по обучение на служителите по ОП „Развитие на човешките ресурси”. Служителите имат възможност да получат финансиране в пълен размер за своето обучение, както и допълнителен ученически отпуск според Кодекса на труда. Компанията осигурява допълнително здравно осигуряване за всички свои служители. То включва специализирана доболнична и стоматологична помощ, безплатни изследвания и възстановяване на направени разходи за лекарства и консумативи. Всяка година се провеждат профилактични прегледи с цел следене на здравословното 8 състояние на служителите. При отклонение от референтните стойности на служителите се осигуряват прегледи при специалисти и се следи лечението им. На база на оценка на риска на работното място се изготвят регулярно предписания за намаляването му, като се следи за тяхното изпълнение. Осигурява се необходимото работно и фирмено облекло и лични предпазни средства. Изготвят се единни стандарти за работно място, съобразени със спецификата на дейността на служителите. Регулярно се изготвят предписания за намаляването на риска на работното място на база на неговата оценка като се следи за тяхното изпълнение. Осигурява се необходимото работно облекло, и лични предпазни средства. Изготвят се единни стандарти за работно място, съобразени със спецификата на дейността на служителите. Овергаз работи непрекъснато за подобряването на своята корпоративна социална програма. Нейните цели могат да се определят като: • повишаване мотивацията на персонала за ефективно реализиране на целите на компанията; • повишаване социалния статус на компанията – важно не само за акционерите, а и за служителите; • привличане на висококвалифицирани сътрудници; • създаване на предпоставка за поддържане на приемлив жизнен стандарт на работниците и служителите; • удовлетворяване на конкретни потребности и интереси на различни групи служители. Дори и по време на икономическата криза от 2008 г. насам компанията не спира да предоставя голям брой социални придобивки като: Подпомагане на работници и служители при раждане на дете; Гъвкаво работно време за родители с малки деца, работещи в компанията; Съдействие на служителите при получаване на банкови, застрахователни и осигурителни услуги при облекчени условия; Организиране на културни мероприятия; Заплащане на част от таксите за детска градина „Слънчево зайче” и училище „Българско школо” за децата на служителите; Осигурена възможност за ползване на зала за спортно възстановителна дейност и сауна; Застраховка „Живот”; Служебни квартири при конкретна необходимост; Служебен мобилен телефон със СИМ карта; Допълнителен платен отпуск за Коледните празници; Парична помощ за отглеждане на дете до 2 годишна възраст; Парична помощ за самотен родител; Ползване на фирмени бази за отдих на преференциални цени; Топла и здравословна храна на работното място. През 2011 г. социалната програма се разширява с услугите, предоставяни по пакета „Социален патронаж”, включващ осигуряване на качествени стоки и услуги на преференциални цени с доставка на работното място. Обхватът на пакета и през 2012 година продължи постоянно се разширява както по отношение на предлаганите стоки и услуги, така и на тяхната достъпност за служителите във всички региони в страната. Измерване на резултатите Демографски профил на служителите на Овергаз Инк: 207 служителите, от които 93 % са с висше образование. Преобладаващата възраст на служителите е под 40 години. Съотношението жени мъже е 38 % към 62 %. 9 ОКОЛНА СРЕДА Принцип 7. Подкрепа за превантивните подходи в опазването на околната среда. Принцип 8. Подемане на инициативи, стимулиращи поемането на по-голяма отговорност към околната среда. Принцип 9. Насърчаване развитието и разпространението на технологии, щадящи околната среда. Оценка, политика и цели Провеждането на активна и последователна екологична политика е сред корпоративните приоритети на Овергаз. Компанията е пряко ангажирана с националните и глобални въпроси по опазването на околната среда. Основният бизнес на Овергаз предлагане на екологична енергийна алтернатива, е свързан с положителен ефект върху околната среда и подобряване на качеството на живот на населението. Компанията с активното участие на своите служители разработва и осъществява редица екологични проекти и инициативи, които допринасят за подобряване, възстановяване и опазване на околната среда и постигане на устойчиво развитие. Основните направления на екологичната политика на компанията са: Допринасяне за практическото разрешаване на актуални екологични проблеми на национално и международно ниво; Поддържане на проактивна обществена позиция на социално отговорен корпоративен гражданин; Повишаване на информираността и ангажираността на служителите и обществеността по актуални въпроси, свързани с опазването на околната среда и устойчивото развитие; Прилагане на националните и международни нормативни изисквания в областта на околната среда и използване на най-добри налични техники, щадящи околната среда; Установяване и поддържане на ефективни партньорски взаимоотношения с компании и организации, уважаващи и спазващи основните принципи в областта на околната среда; Системен подход в управлението по околна среда. В Овергаз съществува специализирано звено по екология, което е отговорно за формирането и осъществяването на корпоративната политика, насочена към намаляване на отрицателните и увеличаване на положителните въздействия върху околната среда от дейността на компанията. Изпълнение Основният бизнес на компанията развитието на газификацията в България, създава условия за замяна на традиционно използваните течни и твърди горива и електроенергия и за намаляване на емисиите на вредни вещества и парникови газове, отделяни в атмосферния въздух. В резултат на замяната на използваните високо емисионни горива и електроенергия с екологичното гориво природен газ в битовия, обществено административния и промишления сектори е постигнато намаление с 460 000 тона на емисиите на парникови газове и вредни вещества (серни оксиди, азотни оксиди, летливи органични съединения, въглероден оксид, прах и др.) в атмосферния въздух. Овергаз дава своя принос за опазването на околната среда и чрез осъществяване на екологичните си проекти, инициативи и мероприятия. Компанията инициира и осъществя кръгли маси, семинари и работни срещи по актуални екологични въпроси, свързани с подобряване на екологичната и енергийна ефективност на предлаганите на обществото продукти и услуги. През 2012 г. компанията проведе традиционния си Международен конгрес „Екологични и енергийни основи на устойчивото развитие”, който е посветен на Световния ден на околната среда и води началото си от 1997 г. Конгресът се състоя през май 2012 г. и основни акценти бяха поставени върху пазарните инструменти за постигане на нисковъглеродна икономика и 10 устойчивото развитие. Форумът протече при засилен интерес към представената актуална информация и активно участие в ползотворни дискусии на представители на държавната и общинска администрация, частния сектор, неправителствени организации и научните среди (университети, институти и други) от 12 страни. В рамките на Конгреса Българската мрежа на Глобалния договор на ООН представи пред делегатите позицията и ангажиментите на българския бизнес по пътя към Рио +20. Овергаз подготви и проведе Международния конгрес съвместно със своите партньори и съмишленици: Европейски делови конгрес, Министерство на околната среда и водите, Българска стопанска камара, Българска мрежа на Глобалния договор на ООН, Институт за енергиен мениджмънт, Виенски икономически форум, Европейски център за екологична икономика, Българска асоциация „Природен газ”. На 5 юни 2012 г. в рамките на проекта си „Опознай природата и я опазвай”, който цели изграждане в младото поколение на активно положително отношение към природата и нейното опазване и за развиване на творчески нагласи и умения за работа в екип, компанията проведе открит урок, посветен на разделно събиране и оползотворяване на отпадъците. Участници в бяха ученици от 5 клас на „Българско школо”, а лектори бяха представители на Министерство на околната среда и водите и на „Екопак България”. В рамките на същия проект през м. октомври и през м. ноември 2012 г. бяха проведени открити уроци на тема защитени зони и фотография. Децата посетиха Природен парк Витоша и направиха фотографии сред природата. Със снимките на учениците беше организирана изложба в сградата на компанията, а найсполучливите от тях намериха място във фирмените рекламни материали за 2013 г. В рамките на седмицата на гората на 4 април 2012 г. Овергаз проведе 15-та залесителна акция по проекта си за възстановяване и опазване на българските гори „Да запазим България зелена и чиста за нас и нашите деца”. На територията на държавно ловно стопанство „Арамлиец” служители на компанията заедно с ученици от Професионална гимназия по транспорт и енергетика „Хенри Форд” и от частен учебен комплекс „Българско школо”, представители на Изпълнителната агенция по горите, община Елин Пелин и Ловно стопанство „Арамлиец” засадиха първите 400 фиданки от нова гора на площ от 8 декара. С провежданите вече 13 години залесителни акции по проекта „Да запазим България зелена и чиста за нас и нашите деца” компанията залеси 391 декара нова гора от над 135 000 дръвчета. Овергаз е инициатор и създател и на първата образователна компютърна игра на екологична тематика в България „е-Дом”, която цели да популяризира природосъобразната и икономична употреба на разпространените в страната енергоизточници. Играта е отличена със Сертификат за забележителни технологични и образователни постижения в категорията „Най-добра непрофесионална функционална обучителна игра” на Първия европейски конкурс за най-добра обучителна игра. За тази екологичната инициатива Овергаз получи и първа награда за добра бизнес практика и насърчаване на навици за енергийна ефективност в подрастващото поколение от конкурса на Коалиция за устойчиво развитие „Космат дъб” за 2012 г. Играта е достъпна на интернет страницата на компанията. Овергаз председателства Комитет „Екология и здравеопазване” на Европейски делови конгрес (ЕДК). Компанията участва в осъществяването на редица международни проекти на ЕДК, свързани с повишаването на енергийната ефективност, използването на алтернативни горива и трансфер на съвременни технологии („Синьо гориво”, „Трансфер на енергоефективни технологии”, „Енергийна ефективност 21”, „Каталог за използване на потенциала на компаниите от ЕДК в областта на енергоснабдяването и енергийната ефективност” и др.). И през 2012 г. газовото дружество продължи активното си участие в осъществяването на проекти на ЕДК, като: o Газостанции в Европа – обезпечаване на инструментариум по правни, данъчни, маркетингови, технически и други въпроси, свързани със строителството и експлоатацията на газостанции в Европейските страни; o Телеконсултативен здравен център в Москва – облекчаване на достъпа на населението от отдалечени региони на Русия до висококачествени медицински услуги; o Европейско училище „Лев Толстой” в Берлин – повишаване на привлекателността на училището и на учебния процес. 11 Овергаз е инициатор и главен изпълнител на проект „Европейски делови конгрес – въглеродно неутрална организация”. За периода 2011-2012 г. в рамките на проекта компанията засади 55 декара нова българска гора с над 27 000 фиданки акация и черен бор. Изчислен е въглеродният отпечатък на Годишното събрание на ЕДК. Залесителните акции, проведени като част от проекта, са използвани за неутрализация на въглеродния отпечатък на Общото годишно събрание на организацията. Овергаз разработи и популяризира сред обществеността Ръководство за изчисляване на въглероден отпечатък на събития/продукти/услуги или цяла организация. През май 2012 г. бе проведена и конференция за разпространение на опита при тези изчисления. През 2012 г. компанията инициира разработването и провеждането на международния проект „Велосипедът – екология и здраве”. Целта на проекта е да активизира екологичното мислене, да популяризира използването на велосипеда като универсално екологично чисто транспортно средство и да пропагандира здравословния начин на живот. Овергаз дава своя принос при решаването на проблемите на климатичните промени. На териториите на Велико Търново, Горна Оряховица и Лясковец, на Столична община, на Варна и на Бургас компанията осъществява общо четири проекта по механизма “Съвместно изпълнение” на Протокола от Киото за намаляване на емисиите на парникови газове чрез замяна на течни, твърди горива и електроенергия с природен газ. В резултат на замяната на използваните високо емисионни горива и електроенергия с природен газ и повишената енергийна ефективност в рамките на тези проекти за периода 2008-2012 г. е постигнато намаление на емисиите на парникови газове с над 800 000 tCO2e. Овергаз участва като подизпълнител в изготвянето на частта Оценка на въздействието върху околната среда и Оценка на съвместимостта на инвестиционното предложение от национална значимост „Преносен газопровод „Южен поток” на територията на Република България”. Компанията разработи и екологичните решения и необходимата документация за процедиране на проект „Междусистемна газова връзка България-Сърбия на българска територия”. Екологично отговорното поведение на Овергаз е отражение на разбиранията и поведението на неговите служители и партньори. Те инициират и реализират малки офис практики за по-чиста природа (използване на рециклирана хартия, където е възможно, ефективна употреба на офис консумативи, използване на енергоспестяващо оборудване и др.) и в ежедневието си дават своя принос за опазването на околната среда. И през 2012-та се отбелязва положителна тенденция при количеството използвана хартия от служителите на компанията. През изминалата година е постигнато намаление на използваната офис хартия с 10% спрямо 2011 г., с 22 % спрямо 2010 г. и с 30% спрямо 2009 г. В офисите на компанията се прилага и схема за разделно събиране на отпадъци, включително за събиране на излезли от употреба батерии. С цел приобщаване на новите служители към принципите и действията за реализиране на екологичната политика на компанията, те задължително се запознават с осъществяваните и планирани нови екологични проекти и инициативи. Чрез специфични изисквания, заложени в корпоративната Тръжна процедура при избор на доставчик на оборудване или услуги, компанията отчита и екологичната отговорност на подизпълнителите и партньорите, както и екологичните данни на техните продукти. Компанията предоставя на своите клиенти възможността освен чрез използването на природен газ да допринесат за намаляване на вредното въздействие върху околната среда, а също и чрез пакета „Овергаз+” да заменят хартиената си фактура с електронна. От възможността да дадат своя принос за ефективното използване на природни ресурси и енергия към края на 2012 г. са се възползвали близо 6 900 клиенти. 12 Овергаз успешно си сътрудничи по екологични въпроси с държавни органи, неправителствени организации, научни институти, висши учебни заведения и представители на бизнеса. Компанията участва в работата на Европейски делови конгрес, Българска мрежа на Глобалния договор на ООН, Българска стопанска камара, Българска асоциация „Природен газ”, Български институт за стандартизация и др. Представители на Овергаз са членове на Академията на технологичните науки на Руската Федерация. Служителите на ОВЕРГАЗ се осведомяват за постигнатите резултати от реализацията на екологичната политика на компанията чрез предоставяне в електронната деловодна система или специализирания Дайджест на дружеството на информация за настъпили промени в законодателството, актуална информация по въпроси, касаещи околната среда, разпространения на материали от конференции и работни срещи. Постигнатите резултати в областта на околната среда се оповестяват и на обществеността и външните контрагенти чрез съобщения в масмедиите и на интернет страницата на компанията. Измерване на резултатите Овергаз провежда последователна екологична политика в синхрон с националните и европейските приоритети и законови изисквания в областта на опазване на околната среда. При реализиране на основните си дейности компанията и нейните партньори прилагат техники, щадящи околната среда и осигуряващи надеждност на изградените съоръжения. Компанията регулярно осъществява мониторинг на употребата на природни ресурси и на постигнатия екологичен ефект в резултат на замяната на традиционно използваните горива с природен газ, на териториите на 51 общини, за които дъщерните дружества притежават лицензии за разпределение и снабдяване с природен газ. Оценяват се постигнатите резултати и при необходимост се прилагат коригиращи мерки. Допринасяйки за по-чиста околна среда, компанията осигурява здравословна среда за по-комфортен живот на населението. Добрите екологични практики на Овергаз са включени в изданието на ООН „The European UN Global Compact Companies Towards Rio +20 Best Practices Collection”. Сборникът с най-добри налични практики на компании членове на Глобалния договор, беше представен на конференцията на ООН за устойчиво развитие Рио +20, проведена през юни 2012 г. Овергаз получи и приветствия от Министъра на земеделието и храните и от Изпълнителния директор на Изпълнителната агенция по горите за екологично отговорното поведение на компанията и за приноса й за опазване на зеленото наследство на страната чрез реализацията на проекта за възстановяване и опазване на българската гора „Да запазим България зелена и чиста за нас и нашите деца”. 13 АНТИКОРУПЦИЯ Принцип 10. Подкрепа на антикорупционни инициативи и политика на прозрачност Оценка, политика и цели Овергаз, в съответствие с Конвенцията на ООН срещу корупцията, по която Република България е страна от 2006 г., се противопоставя на всякакви форми на корупционни практики както в компанията, така и в обществото. Нетолерантността и противодействието на корупционните практики е отговорност на всеки служител в компанията. Дружеството има създадени правила, провеждат се превантивни мероприятия, като се управляват рисковете от злоупотреби и корупция. Писмената политика на компанията за нулева толерантност към корупцията, подкупите и изнудването се съдържа в следните документи: Кодекс за корпоративно управление на „Овергаз Инк.“ АД; Инструкция за провеждане на търг за избор на доставчик на стока или услуга в системата на Овергаз; Процедура за управление на риска; Процедура за разглеждане и решаване на молби, жалби и предложения, регламентираща реда за приемане и обработване на молби, жалби, сигнали и предложения от физически и юридически лица. Инструкцията за провеждане на търг за избор на доставчик на стока или услуга в системата на Овергаз е насочена към потенциалните бизнес партньори и доставчици. Тя регламентира избора и обективното и безпристрастно оценяване на кандидатите при възлагане на поръчки за доставка на стоки или услуги, като едновременно с това минимизира риска от избор на некоректен доставчик. Специализираният корпоративен орган, който следи за спазването на антикорупционната политика в компанията, предотвратява и пресича своевременно появилите се корупционните практики, е процес „Управление на сигурността”. Периодично се провеждат обучения и инструктажи на служители за начините и способите за действия при евентуални ситуации, в които могат да се сблъскат с различни форми на корупция и в частност – злоупотреби, изнудване или предлагане на подкупи. Разследвания, правни казуси, решения и други релевантни събития, свързани с корупция и подкупи, се извършват съгласно изискванията на законите и вътрешнофирмените документи. Според извършвания мониторинг на вътрешната и външната среда рискът от корупция в сферата и мястото на действие на компанията се оценява като нисък. За следващата година целите на компанията в областта на антикорупцията включват: усъвършенстване на нормативната база, на антикорупционните правила и процедури; извършване на превантивна дейност за недопускане на корупционни практики; своевременно неутрализиране и пресичане на корупционни практики. Изпълнение В изпълнение на политиките за антикорупция и за намаление на корупционните рискове и инциденти Овергаз осъществява следните конкретни действия в отделните направления:  Осигуряване на механизми за предложения, сигнали и жалби чрез: диспечерски център (денонощен) с авариен телефон; единен информационен център – за сигнали и обаждания; 14 демонстрационни центрове на дружествата от групата на Овергаз; процедура за разглеждане и решаване на молби, жалби и предложения от физически и юридически лица.  Повишаване на осведомеността и осъществяване на обучения на служителите за политиките на компанията за нулева толерантност по отношение на корупцията, подкупите и изнудването: вътрешна информационна система за политиката на фирмата; провеждане на обучения на служителите по време на годишните одити в дружествата от системата на Овергаз; провеждане на обучение на новопостъпили служители.  Отговорностите за антикорупция в компанията са разпределени между: изпълнителните директори от групата на Овергаз; служителите на процес „Управление на сигурността“ в „Овергаз Инк.“; експерти „Фирмена сигурност“ в дружествата от системата на Овергаз; всички служители.  Участие в инициативи и колективни действия срещу корупцията: Овергаз като член на Глобалния договор на ООН участва в Регионалната работна среща на мрежите на Глобалния договор от Югоизточна Европа, състояла се в Солун през февруари 2012 г. Един от основните панели бе посветен на антикорупцията и по-конкретно на значението на Конвенция на ООН срещу корупцията и ролята на частния сектор за предотвратяване и борба срещу корупцията; Овергаз като член на Глобалния договор на ООН взе участие в Годишната среща на европейските локални мрежи на Глобалния Договор на ООН, 18-19 октомври 2012 г., Белград, Сърбия. Една от основните теми отново бе „Антикорупция“, като целта й бе потвърждаване на концепцията за колективни антикорупционни действия и концепцията за „нулева толерантност“ към корупцията;  Забрана за извършване на дейност и предоставяне на консултантски услуги, конкуриращи дейността на компанията, от членовете на Съвета на директорите и служителите.  Строга счетоводна отчетност, която подлежи на вътрешен и на външен одиторски контрол. Измерване на резултатите Компанията предотвратява случаи на корупция чрез създадено структурно звено в процес Управление на сигурността Противодействие на лоши практики . Процедурата по противодействие включва разкриване, предотвратяване или пресичане на дейност, която е несъвместима с нормативните изисквания или е насочена против интересите на компанията. В компанията се извършва строга счетоводна отчетност, която подлежи на годишен вътрешен и външен независим одиторски контрол. Въведени са одитни карти за резултатите от вътрешните одити на дружествата от системата на Овергаз. В тях е обособен раздел „Противодействие на лоши практики“, който включва система от показатели за измерване на нивото на рисковете от корупционни действия. Резултатите от 2012 г. сочат осъществен специфичен прогрес в областта на антикорупцията. По време на последния годишен одит са отчетени и неутрализирани помалък брой корупционни практики. Повишена е информираността на служителите на компанията в областта на антикорупцията. 15 ДЕСЕТТЕ ПРИНЦИПА НА ГЛОБАЛНИЯ ДОГОВОР НА ООН Права на човека Принцип 1. Зачитане и подкрепа за опазването правата на човека. Принцип 2. Гаранция за необвързване с действия, нарушаващи правата на човека. Трудови норми: Принцип 3. Приемане свободата на сдружаване и ефективно признаване на правото на колективно договаряне. Принцип 4. Премахване на всякакви форми на насилствен и принудителен труд. Принцип 5. Ефективно премахване на детския труд. Принцип 6. Изкореняване на дискриминацията по отношение на правото на труд и на професия. Околна среда: Принцип 7. Подкрепа за превантивните подходи в опазването на околната среда. Принцип 8. Подемане на инициативи, стимулиращи поемането на по-голяма отговорност към околната среда. Принцип 9. Насърчаване развитието и разпространението на технологии, щадящи околната среда. Антикорупция Принцип 10. Подкрепа на антикорупционни инициативи и политика на прозрачност. 16
