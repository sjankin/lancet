PODGORICA AGENCIJA ZA RAČUNOVODSTVO I FINANSIJSKI CONSULTING SPIN D.O.O. PODGORICA DRUŠTVENO ODGOVORNO POSLOVANJE I ODRŽIVI RAZVOJ IZVJEŠTAJ O NAPREDOVANJU ZA PERIOD APRIL/2012. – APRIL/2013. GODINE 1 PODGORICA SADRŽAJ 1. GLOBALNI SPORAZUM UJEDINJENIH NACIJA ......................................................................... 2. IZJAVA OSNIVAČA ...................................................................................................................... 3. MISIJA I VIZIJA ........................................................................................................................... 4. SPIN DOO KRATKE INFORMACIJE O KOMPANIJI ..................................................................... 5. PRIMJERI PRIMJENE PRINCIPA GLOBALNOG SPORAZUMA .................................................... 5.1 Ljudska prava – Praksa Spin d.o.o. 5.1.1 Eliminisanje diskriminacije i promovisanje principa ravnopravnosti i pravednosti 5.1.2 Donacije 5.1.3 Stipendiranje i pomoć pruženjem besplatnih usluga consulting-a 5.1.4 Stručna praksa 5.1.5 Podrška ženama u biznisu kroz Mrežu mentora za žene preduzetnice u Crnoj Gori 5.2 Uslovi rada – Praksa Spin d.o.o. 5.2.1 Bezbjednost i zaštita na radu 5.2.2 Kontinuirani programi obuke i stručnog usavršavanja zaposlenih 5.3 Zaštita životne sredine 5.3.1 Promovisanje i aktivno učešće u projektima kojima se smanjuje zagađenje životne sredine 5.4 Antikorupcija – Praksa Spin d.o.o. 5.4.1 Kodeks poslovnog ponašanja – propisani kodeks ponašanja u smislu sprečavanja sukoba interesa kao i čuvanja informacija 2 PODGORICA 1. Globalni sporazum Ujedinjenih nacija Naša kompanija u svom poslovanju primjenjuje principe društveno odgovornog poslovanja. Dobrovoljnom udruženju Ujedinjenih nacija Globalni sporazum prisupili smo u aprilu, 2011. godine tako da će ovo biti naš drugi Izvještaj o društveno odgovornom poslovanju. Globalni sporazum UN-a zahtjeva da kompanije prihvate, podrže i donesu u okviru svojih uticaja, skup temeljnih vrijednosti na polju ljudskih prava, standarda rada, životne sredine i borbe protiv korupcije: Zaštita ljudskih prava Kompanije treba da : Princip 1. – podrže i poštuju međunarodno zagarantovana ljudska prava Princip 2. – svojim poslovanjem ne učestvuju u kršenju ljudskih prava Zaštita radnih prava Kompanije treba da : Princip 3. – podrže pravo na slobodno udruživanje i prepoznavanje prava na kolektivno pregovaranje Princip 4. – eliminišu sve oblike prinudnog i prisilnog rada Princip 5. – ukinu dječiji rad Princip 6. – eliminišu diskriminaciju u pogledu zapošljavanja i izbora zanimanja Zaštita životne sredine Kompanije treba da: Princip 7. – podrže princip predostrožnosti kada je životna sredina u pitanju Princip 8. – pokrenu inicijativu za promovisanje veće odgovornosti prema životnoj sredini Princip 9. – podstiču razvoj i širenje tehnologija koje čuvaju životnu sredinu Borba protiv korupcije Kompanije treba da: Princip 10. – se bore protiv svih oblika korupcije, uključujući iznudu i podmićivanje 3 PODGORICA 2. Izjava Izvršnog direktora Poštovani čitaoci, U nastavku možete naći naš prvi Izvještaj o društveno odgovornom poslovanju. Poštavaoci smo ideje da u cilju društveno-odgovornog ponašanja nije neophodno da se ulažu velika sredstva i sprovode veliki projekti, već da i putem malih promjena u ponašanju svaki pojedinac, kompanija i institucija moga da daju veliki doprinos u stvaranju održivijeg sistema i društva u cjelini. Prepoznavši kao zajedničke, ciljeve koje promoviše Globalni sporazum , i formalno smo se pridružili ovom udruženju u aprilu, 2011. godine. Već skoro dvije decenije naša kompanija obavlja svoju poslovnu aktivnost poštujući ljudska i radna prava. Svojim znanjem i organizacijom načina poslovanja doprinosimo borbi protiv korupcije a istovremeno unaprjeđujemo borbu za očuvanje i zaštitu životne sredine. Poslovanje u skladu da deset principa iz oblasti zaštite ljudskih i radnih prava, zaštite životne sredine i antikorupcijsko djelovanje od posebnog su značaja u trenutku još uvijek postojeće svjetske ekonomske krize. Kompanije se nalaze pred velikim izazovom – kako ostvariti postavljene ekonomske ciljeve a istovremeno pomoći pojedincu i zajednici u kojoj posluju. Naše dosadašnje rezultate ukratko smo predstavili u ovom izvještaju. Posebno želim da istaknem da društveno odgovorno poslovanje za nas predstavlja proces neprekidnog ulaganja i unaprjeđenja. To je princip kojem ostajemo doslijedni i koji ćemo nastaviti da promovišemo kroz što jasnije shvatanje korporativne društvene odgovornosti dajući ličnim primjerom potvrdu svoje posvećenosti. Izvršni direktor Zoran Vuksanović 4 PODGORICA 3. Misija i vizija • Naši klijenti i partneri vide nas kao dio sopstvenog uspjeha, jer mi sagledavamo njihove potrebe i uspješno realizujemo sve obaveze koje preuzmemo. U uslovima tranzicije i primjene mnoštva novih propisa , međunarodnih i evropskih standarda u Crnoj Gori u nama mogu naći računovođu, revizora ili konsultanta koji će poštovati sve njihove poslovne vizije i usmjeravati ih kroz važeću zakonsku i međunarodnu regulativu. • Naši zaposleni su ponosni što su dio našeg tima, jer nastojimo da kroz sopstveno dugogodišnje iskustvo obezbjedimo mogućnosti za postizanje najboljih rezultata pri čemu se uspjeh nagrađuje. Podržavamo i podstičemo timski rad, otvorenost, iskrenost; cijenimo znanje zasnovano na različitom obrazovanju, iskustvu i stavovima uz poštovanje različitosti – polne, rasne, starosne... • Nastojimo da planiramo naše buduće poslovne ciljeve za dobrobit kompanije, naših klijenata i društva u cjelini. Čime se vodimo: Zajedno možemo sve! 5 PODGORICA 4. Spin d.o.o. – Kratka biografija naše kompanije Agencija za računovodstvo, finansijski i poreski konsalting SPIN d.o..o osnovana je 14.01.1993. godine. Trenutno je u našoj kompaniji zaposleno 15 radnika i još 5 stalnih saradnika specijalnih znanja iz oblasti računovodstva i revizije finansijskih iskaza, poreskih propisa, privrednog i radnog prava. Naši klijenti su različiti sa stanovišta djelatnosti kojom se bave, a i sa stanovišta oblika organizovanja. Čine ih razna privredna društva: Akcionarska drušva, Društva sa ograničenom odgovornošću, preduzetnici, nevladine organizacije, dijelovi stranih društava, ustanove i drugi oblici organizovanja. Pružamo sljedeće usluge: 1. Knjigovodstvo, Računovodstvo i Finansije 2. Revizije finansijskih izvještaja 3. Savjeti za strane i domaće investitore u Crnu Goru 4. Registracija preduzeća i preduzetnika 5. Stečaj i likvidacija privrednih društava 6. Izrada biznis planova 7. Konsultantske usluge u oblasti poreza,organizovanja poslovanja i finansija. Sjedište naše kompanije je u Podgorici, ul. Josipa Broza Tita 65AStari Aerodrom, u poslovnom prostoru koje je u našem vlasništvu i opremljen je za kvalitetno obavljanje posla i komunikaciju sa klijentima i partnerima. U Agenciji se njeguje duh timskog rada i posvećenost klijentima. Cilj je postizanje što višeg stepena zadovoljstva klijenata pruženim uslugama, i zato se radi na stalnom unapređenju kvaliteta usluga. U tom smislu poseban akcenat se stavlja na kontinuirano dodatno obrazovanje i usavršavanje zaposlenih, posebno u oblasti primjene Međunarodnih računovodstvenih standarda ( MRS i MSFI ), koji u Crnoj Gori važe od 01.01.2002. godine. Agencija Spin d.o.o. Podgorica 6 PODGORICA 5. Primjeri primjene principa Globalnog sporazuma 5.1 Ljudska prava – Praksa Spin d.o.o. Princip 1. – podrže i poštuju međunarodno zagarantovana ljudska prava Princip 2. – svojim poslovanjem ne učestvuju u kršenju ljudskih prava Naša kompanija podržava sve međunarodne konvencije koje se tiču ljudskih prava. Pristupanjem Globalnom sporazumu potvrđujemo vrijednosti i politiku zaštite ljudskih prava Ujedinjenih nacija. Plan za naredni period • Nastavak rada na svim dosada pokrenutim aktivnostima • U saradnji sa nevladinim organizacijama Crne Gore nastojimo da obezbjedimo besplatnu obuku iz računovodtsva za posebno osjetljive grupe društva (žene u biznisu, invalidi) koji će nakon završenog kursa biti osposobljeni da samostalno obavljaju poslove iz oblasti računovodstva i biznisa i biće upoznati i sa najznačajnijim zakonima koji regulišu našu djelatnost. 5.1.1 Eliminisanje diskriminacije i promovisanje principa ravnopravnosti i pravednosti Prilikom selekcije i izbora novih zaposlenih vodimo se principima objektivnog ocjenjivanja unaprijed definisanih kriterijuma: stepan stručnosti, neophodna znanja, odgovarajuće vještine, sposobnosti i talenat, specifičnih ljudskih karakretistika i sl. Po istim principima definisali smo i procedure mjerenja i ocjenjivanja ostvarenih rezultata naših zaposlenih u cilju nagrađivanja i daljeg ličnog i profesionalnog razvoja uz postovanje principa pravednosti, ravnopravnosti i eliminisanja diskriminacije, kako polne, rasne tako i vjerske. Ono što podržavamo! 7 PODGORICA 5.1.2 Donacije Aktivano učestvujemo u projektima koje organizuje Banka hrane iz Podgorice, čime pomažemo borbu protiv smanjenja siromaštva odnosno borbu protiv gladi i rasipanja hrane u Crnoj Gori. Banka hrane Podgorica podržana je od strane Evropske federacije banaka hrane (FEBA). Ono što podržavamo! 5.1.3 Stipendiranje i pruženje besplatnih usluga consulting-a Kao kompanija koja podržava aktivno uključivanje djece i omladine u različite sportske aktivnosti, prepoznali smo problem kod manje atraktivnih sportova kao što je ženski stonoteniserski klub Budućnost iz Podgorice. Svojim donacijama prema ovom klubu nastojimo da damo podršku mladim ženama da ne odustaju od svojih ideja i ciljeva i da aktivnim učešćem na regionalnim i međunarodnim takmičenjima kroz svoje uspjehe promovišu i naše društvo i zemlju u cjelini. Nevladinim organizacijama i udruženjima Društvo za borbu protiv raka, Banka hrane, Centar za razvoj sporta, Udruženje za transakcionu analizu – MontaCrna Gora, Stono-teniserski ženski klub Budućnost pružamo besplatne usluge u dijelu vođenja poslovnih knjiga kao i u dijelu poreskih i ostalih konsultacija iz oblasti finansija i biznisa. 5.1.4 Stručna praksa Kao kompanija koja prepoznaje značaj pomaganja i dodatnog obrazovanja mladih uvijek smo težili da svoje znanje i iskustvo prenesemo mlađim naraštajima. U saradnji sa Zavodom za zapošljavanje Crne Gore kroz više programa pružali smo podršku mladim ljudima da se što bolje pripreme ze tržište rada. Učestvovali smo u projektu Priprema studenata za tržište rada koji se sastojao od odrađivanja radne prakse u nasem preduzeću u trajanju od dvije nedelje. Ni u ovom segnemtu Stručne prakse nisu zapostavljeni ni naši klijenti za koje organizujemo besplatne kurseve i seminare na kojima ih upoznajemo sa izmjenama važećih Zakonskih propisa kako bi bili što bolje upoznati sa aktuelnim dešavanjima u oblastima računovodstva, ekonomije i biznisa a sve u cilju što boljeg i transparentnijeg obavljanja njihove poslovne djelatnosti. 8 PODGORICA 5.15 Podrška ženama u biznisu kroz Mrežu mentora za žene preduzetnice u Crnoj Gori Posebno smo ponosni što svojim znanjem i dugogodišnjim iskustvom nastojimo da pružimo podršku ženama u biznisu kroz projekat Mreža mentora za žene preduzetnice u Crnoj Gori koji su pokrenuli Centar za preduzetništvo i ekonomski razvoj (CEED) i Privredna komora Crne Gore (PKCG) uz finansijsku podršku Evropske unije (DG Enterprise and Industry). Mreža mentora ima za cilj da obezbjedi podršku ženama preduzetnicama prilikom osnivanja i unaprijeđenja njihovog biznisa u ranim fazama – od jedne do četiri godine postojanja novog preduzeća. Osnivač našeg preduzeća G-dja Branka Vuksanović, izabrana je za jednog od 11 mentora ispred organizacije Mreža mentora za žene preduzetnice u Crnoj Gori koja broji i 11 žena preduzetnica. Kao mentor ona nastoji da uz savjete i podršku članicama ove mreže predstavi i da uvid u nova saznanja, ideje i mišljenja u cilju razvijanja poslovne vještine neophodne za unaprijeđenje biznisa. G-dja Branka Vuksanovic bila je ucesnik Foruma jadransko-jonskih gospodarskih komora u Medjugorju, u organizaciji Women's entrepreneurship of the Adriatic and lonian Area, na kojem joj je urucena nagrada za promociju zenskog preduzetnistva u jadransko-jonskom regionu. G-dja Vuksanovic ucesnik je i European SME Week Summit 2012 koji je bio organizovan u Briselu, kao mentor Mreže mentora za žene preduzetnice u Crnoj Gori . I u narednom periodu nastavićemo da pružamo podršku ženama u biznisu i kroz mrežu nevladinih organizacija u Crnoj Gori sa posebnim akcentom na planiranju i poslovnom izvještavanju. 9 PODGORICA 5.2 Zaštita radnih prava – Praksa Spin d.o.o. Kompanije treba da : Princip 3. – podrže pravo na slobodno udruživanje i prepoznavanje prava na kolektivno pregovaranje Princip 4. – eliminišu sve oblike prinudnog i prisilnog rada Princip 5. – ukinu dječiji rad Princip 6. – eliminišu diskriminaciju u pogledu zapošljavanja i izbora zanimanja U skladu sa navedenim principima, naše preduzeće ima za cilj da zajedno sa svojim zaposlenima stvori radni prostor koji će nas dodatno motivisati i pružiti najbolje uslove za rad i razvoj. 5.2.1 Bezbjednost i zaštita na radu Naše preduzeće posvećeno je i problemu zaštite na radu. Zaštita radnika na radu kojom se obezbjeđuje sigurnost na radu, štiti život i zdravlje radnika i humanizacija rada, jesu pitanja i zadaci kojima treba da se bavi svako društvo i organizacija sa ciljem njihovog unapređenja i poboljšanja. Međunarodne konvencije rada snažno inspirišu zemlje članice da utvrđuju, sprovode i revidiraju politiku sigurnosti i zaštite zdravlja na radu kao i radnog okruženja. Priroda djelatnosti kojom se bavi naše preduzeće podrazumjeva veliku dnevnu izloženost uticaju negativnih talasa koje emituju računari. Svjesni činjenice da bez preduzimanja odgovarajućih mjera zašite ovaj vid negativnog uticaja može imati ozbiljne posledice po naše zdravlje u budućnosti, preduzeli smo sledeće: vodimo računa da položaj računara i radnih stolova budu u adekvatnom (anatomskon) položaju za radnika (visina stola, adekvatan ugao ručnog zgloba, lakatni ugao, i sl.) kako bi se preventivno djelovalo na otklanjanje uslova za pojavu CTS oboljenja (Sindrom karpalnog tunela) koji je čest pri dugotrajnim radom na racunarima, vodimo računa da stolice imaju anatomski oblik a kancelarije su dom i našim zelenim prijateljima koje na taj način postaju ne samo prijatnije u vizuelnom i estetskom smislu već obezbjeđuju i održavaju zdravijim naš radni prostor. Mirni ljiljan (Spathiphyllum) 10 PODGORICA 5.2.2 Kontinuirani programi obuke i stručnog usavršavanja zaposlenih Kao što znamo opšti trend u modernom svijetu jeste kretanje prema društvu znanja. Takvo društvo promoviše koncept doživotnog učenja i obrazovanja u kojem znanje postaje najznačajniji faktor razvoja, predstavlja temelj konkurentske prednosti jedne kompanije i osigurava njen dugoročni napredak. Podržavajući ovaj stav, smatramo da u vremenu brzih promjena formalno znanje više nije dovoljno i potrebno ga je usvršavati i osavremeniti. Kroz koncept neformalne obuke zaposlenih nastojimo da pored stručnih unaprijedimo i lične vještine kao što su: vještine iz poslovne komunikacije, prezentacijske vještine, vještine upravljanja vremenom, upravljanje sastancima, upravljanje konfliktnim situacijama, umjeće uspješnog pregovaranja, vještine uspješnog vođenja tima, motivacija zaposlenih i sl. Svjedoci smo da ovaj način dodatnog usavršavanja pomaže da se ostvare bolji poslovni rezultati a podiže se i radni moral kao i motivisanost i produktivnost zaposlenih. Na dan 31. decembra, 2013. godine naše preduzeće zapošljava 15 radnika i još 5 stalnih saradnika specijalnih znanja iz oblasti računovodstva i revizije finansijskih iskaza,poreskih propisa, privrednog i radnog prava. Kvalifikaciona struktura našeg preduzeća je veoma visoka, jer 40% zaposlenih ima fakultetsko obrazovanje. 30% naših zaposlenih uključeno je u proces dobijanja sertifikata za zvanje Sertifikovani računovođa. Redovni smo učesnici seminara koji se organizuju u Crnoj Gori od strane strukovnih Instituta Crne Gore, ali i drugih relevantnih institucija. Aktivni smo učesnici i seminara koji se od strane stručnih instutucija iz oblasti računovodstva i revizije organizuju i u zemljama u okruženju (Srbija, Hrvatska, Bosna I Hercegovina). Sa sigurnošću možemo tvrditi da se veliki dio našeg uspjeha bazira na sposobnostima, znanjima, kreativnosti, idejama i velikoj posvećenosti svih zaposlenih. Naši zaposleni odlikuju se i dobrim ličnim karakteristikama ali ono čime se posebno ponosimo jeste osjećaj da volimo svoj posao koji obavljamo sa puno entuzijazma i pozitivne energije. Svake godine naše preduzeće organizuje višednevne izlete pa smo tako u prethodnim godinama posjetili Ohrid (Makedonija), Sarajevo (Bosna i Hercegovina), Skadar, Tirana (Albanija). u narednom periodu nastavićemo sa ovom praksom jer želimo da naši zaposleni osjete da se njihov rad i trud cijeni i da će za punu posvećenost u obavljanju posla uvijek biti i nagrađeni. 11 PODGORICA Ohrid/2009 5.3 Zaštita životne sredine Kompanije treba da: Princip 7. – podrže princip predostrožnosti kada je životna sredina u pitanju Princip 8. – pokrenu inicijativu za promovisanje veće odgovornosti prema životnoj sredini Princip 9. – podstiču razvoj i širenje tehnologija koje čuvaju životnu sredinu Nastajanje otpada je neizbježna posledica našeg civilizacijskog napretka. Razvoj industrije, ubrzani tehnološki razvoj i veliki prirast stanovništva zabrinjavajuće su uvećali količine proizvedenog otpada. Osim naglog iscrpljivanja neobnovljivih sirovina čije su zalihe na Zemlji ipak ogrančene, javlja se i problem zbrinjavanja sve veće količine otpada. Naš osnovni materijal za rad je papir i u tom dijelu smo uveli odgovarajuća pravila kako bismo što je moguće više smanjili njegovu potrošnju i odlaganje sproveli na odgovarajući način. Naime, naše kancelarije opremljene su sa štampačima za dvostranu štampu, stari papir posebno odlaže svako od naših zaposlenih i on se zatim, poslije prikupljanja određene definisane količine, adekvatno pakuje i dostavlja Regionalnom reciklažnom centru Livade u Podgorici. Poštovaoci smo ideje da putem malih promjena u ponašanju svaki pojedinac, preduzeće i institucija mogu da daju veliki doprinos u zaštiti i očuvanju životne sredine. 12 PODGORICA Zaštitimo prirodu! Kao društveno odgovorno preduzeće aktivno učestvujemo u akcijama i projektima za zaštitu životne sredine koje se organizuju od strane nevladinih organizacija i nadležnih državnih institucija. U akciji Sat za planetu Zemlju bili smo dio preko 1.3 milijarde ljudi iz cijelog svijeta, gdje smo svi pojedinačno dali svoj doprinos štednji električne energije a samim tim i očuvanju planete Zemlje od posljedica klimatskih promjena. Čuvajmo planetu! Borba protiv korupcije Kompanije treba da: Princip 10. – se bore protiv svih oblika korupcije, uključujući iznudu i podmićivanje 13 PODGORICA 5.4 Antikorupcija – Praksa Spin d.o.o. 5.4.1 Kodeks poslovnog ponašanja – propisani kodeks ponašanja u smislu sprečavanja sukoba interesa kao i čuvanja informacija Crna Gora je intenzivniju borbu protiv korupcije započela 2000. godine. Naime, februara mjeseca Crna Gora je, kao punopravan član, zajedno sa drugim zemljama Regiona, potpisala Sporazum i Akcioni plan Antikorupcijske inicijative Pakta stabilnosti za Jugoistocnu Evropu (SPAI). Od juna 2006. godine, Crna Gora je punopravna članica GRECO-a (Grupe zemalja Savjeta Evrope za borbu protiv korupcije), kroz koji se vrši monitoring implementacije konvencija Savjeta Evrope za borbu protiv korupcije. Crna Gora je, oktobra 2006. godine, deponovala kod Generalnog sekretara UN-a instrument o pristupanju Konvenciji UN protiv korupcije. Jedna od obaveza po tom osnovu odnosi se na usklađivanje crnogorskog zakonodavstva sa odredbama UN Konvencije protiv korupcije. Kao preduzeće koje se bavi poslovima iz oblasti finansija i računovodstva vodimo računa da svoju djelatnost obavljamo u skladu sa zakonskim propisima naše zemlje uz aktivno poštovanje Međunarodnih računovodstvenih standarda (MRS) i Međunarodnih standarda finansijskog izvještavanja (MSFI). Naše djelovanje obavlja se u skladu sa IFAC-im (International Federation of Accountants) Etičkim kodeksom za profesionalne računovođe, kao ključnog instrumenta međunarodne profesionalne računovodstvene regulative i revizije. U dugogodišnjem radu sa klijentima iz najrazličitijih oblasti poslovanja možemo se pohvaliti velikim iskustvom kako u odnosu prema klijentima tako i u saradnji sa nadležnim državnim institucijama (Ministarstvo finansija, Poreska Uprava, Tržišna inspekcija, Uprava za sprečavanje pranja novca I finansiranja terorizma i ost.). Kroz dugogodišnji period rada uvijek smo nastojali da uspostavimo i održimo profesionalan i korektan odnos između naših klijenata i pomenutih instutucija a sve u cilju zakonitog i transparentnog obavljanja poslovne djelatnosti privrednih subjekata, u interesu cijelog našeg društva. Svjedoci smo da su se u poslednjih desetak godina desile velike izmjene u načinu funkcionisanja poslovnog ambijenta u Crnoj Gori koji je i dalje u fazi mijenjanja i prilagođavanja uslovima poslovanja iz razvijenih evropskih zemalja. U takvom poslovnom ambijentu veoma je važno na ispravan način protumačiti nove zakonske propise i rješenja, i ispravno ih primjeniti u praksi! Smatramo da je naša uloga da pored uloge profesionalnog računovođe njegujemo i našu ulogu medijatora I konsultanta u odnosima između naših klijenata i nadležnih državnih organa. Uvjereni smo da smo ovakvim pristupom uspjeli da damo veliki doprinos u izgradnji i unaprjeđenju kapaciteta upravljanja a sve u cilju jačanja borbe za ispravnu primjenu zakonskih propisa uz poštovanje tržišnog ambijenta i prava privrednih subjekata na slobodno poslovanje. Borba protiv korupcije, kao jednog od najvećih problema sa kojima se naše društvo suočava, podrazumijeva zajedničku borbu državnih organa, međunarodnih institucija, nevladinog, privatnog i civilnog sektora kao i medija. Ono na čemu naše preduzeće radi jeste edukacija i podizanje nivoa svijesti prvo naših zaposlenih a zatim i naših klijenata da kroz međusobnu saradnju zajedno jačamo borbu protiv korupcije i svih oblika nezakonitog ponašanja u društvu. 14 PODGORICA Reci NE korupciji! 15 PODGORICA Agencija za računovodstvo i finansijski consulting Spin d.o.o. Ul. Josipa Broza Tita 64a 81000 Podgirica Tel. 00382 20 658-425 Fax. 00382 20 658-420 e-mail. spinoff@t-com.me website spin.me Centralni registar privrednih subjekata Podgorica PDV: 30/31-01009-7 PIB: 02139669 16
