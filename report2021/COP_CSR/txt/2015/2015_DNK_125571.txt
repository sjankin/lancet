Communication on progress Denne redegørelse gælder BioPortos arbejde med UN Global Compacts 10 principper i 2014. BioPorto tilsluttede sig Global Compact i starten af 2010. BioPorto er bevidst om sit samfundsansvar og bestræber sig på at gøre en indsats for at forbedre sociale og miljømæssige forhold. På flere områder lever BioPorto op til sit ansvar alene gennem opfyldelse af gældende lovgivning, men på andre områder er koncernens ansvar udvidet til forebyggende aktiviteter for at optimere de respektive forhold. Det er vigtigt for BioPorto at synliggøre denne indsats overfor fx kunder, leverandører, aktionærer og andre interessenter for at sikre at omverdenen kan have tillid til at koncernen lever op til sit samfundsansvar. Derfor fortsætter BioPorto tilslutningen til Global Compact, der med sine 10 principper for samfundsengagement, defineret af FN, er en global referenceramme. Samtidig vil vi gennem vort engagement prøve at påvirke de aktører, vi interagerer med, til også at tage del i ansvaret. Menneskerettigheder 1. Virksomheder bør støtte og respektere beskyttelsen af internationalt erklærede menneskerettigheder og 2. sikre sig, at de ikke medvirker til krænkelse af menneskerettighederne. BioPorto støtter og respekterer menneskerettighederne. BioPorto har ingen underleverandører i lande, der ikke respekterer menneskerettighederne. BioPorto har i 2014 ikke gjort særlige tiltag, men i takt med at koncernens aktiviteter udvides, kan det blive aktuelt at udarbejde retningslinjer og indarbejde disse i leverandørkontrakter for sikring af leverandørers overholdelse af menneskerettighederne. Arbejdstagerrettigheder 3. Virksomheder bør opretholde organisationsfrihed og effektivt anerkende retten til kollektiv forhandling, 4. støtte udryddelse af alle former for tvangsarbejde, 5. støtte effektiv afskaffelse af børnearbejde, og 6. eliminere diskrimination i arbejdsog ansættelsesforhold. Lovgivning og danske forhold gør at arbejdstagerrettigheder naturligt støttes og overholdes i BioPorto. BioPorto har ingen underleverandører i lande, der benytter børneeller tvangsarbejde, og risikoen for at dette foregår i områder hvor BioPorto må forventes at kunne gøre en indsats, skønnes meget lille. BioPorto har i 2014 ikke gjort særlige tiltag, men i takt med at koncernens aktiviteter udvides, kan det blive aktuelt at udarbejde retningslinjer og indarbejde disse i leverandørkontrakter for overholdelse af arbejdstagerrettighederne. BioPorto tilstræber i sin medarbejdersammensætning en ligelig kønsfordeling, forskellige uddannelsesbaggrunde, nationaliteter og kulturer. Denne mangfoldighed giver en dynamisk hverdag og et godt samspil, der er til gavn for medarbejderne og koncernens virke. BioPorto har fair og lige vilkår i ansættelsesog arbejdsforhold, herunder ligestilling og ikke-diskrimination. Såvel det fysiske som det psykiske arbejdsmiljø overvåges og forbedres løbende for at undgå ulykker og skader. Miljø 7. Virksomheder bør støtte en forsigtighedstilgang til miljømæssige udfordringer, 8. tage initiativer til at fremme en større miljømæssig ansvarlighed, og 9. tilskynde udvikling og spredning af miljøvenlige teknologier. BioPortos egenproduktion er begrænset i omfang og af en sådan art at den ikke belaster miljøet nævneværdigt. De øvrige mulige miljøpåvirkninger, herunder vandog elektricitetsforbrug, søges løbende minimeret, hvilket samtidig har en omkostningsbesparende effekt. BioPortos aktiviteter er for hoveddelen vidensbaserede. Skulle aktiviteterne ændre sig, kan det blive relevant at udarbejde en miljøpolitik, som definerer tilgangen til miljømæssige spørgsmål. ∙ ∙ ∙ ∙ ∙ ∙ Antikorruption 10. Virksomheder bør modarbejde alle former for korruption, herunder afpresning og bestikkelse. BioPorto tager afstand fra korruption, bestikkelse og lignende metoder. Leverandører og samarbejdspartnere udvælges med omhu og er omfattet af BioPortos kvalitetssystem. Problematikken har ikke gjort sig gældende i BioPortos hidtidige virke, og der er ikke gjort særlige tiltag i 2014. I takt med internationaliseringen og koncernens virke på nye markeder, kan det blive aktuelt at udarbejde specifikke retningslinjer for antikorruption. Hellerup d. 26. januar 2015 BioPorto A/S ∙ ∙ ∙ ∙ ∙ ∙
